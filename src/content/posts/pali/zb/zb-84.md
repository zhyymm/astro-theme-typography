---
title: 中部84经：摩偷罗经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
中部84经《摩偷罗经》

我曾这样听闻：一时，尊者摩诃迦旃延住于摩偷罗国的拘达婆那林。摩偷罗国阿槃提之子国王闻道：“尊者迦旃延沙门现居摩偷罗国的拘达婆那林。又，尊者迦旃延名声远扬，谓彼是贤者、智者、明者、博学者、善说法者、善巧者，且为长老、阿罗汉。得见如是阿罗汉，实为善事。”于是摩偷罗国阿槃提之子国王，备妥若干庄严车辆，乘一庄严之车，以其广大王威，驾临摩偷罗国，欲觐见尊者摩诃迦旃延。乘车至于车行之尽处，下车步行，前往尊者摩诃迦旃延之处。抵达后，与尊者摩诃迦旃延互相问候，谈论合宜之语后，坐于一旁。坐于一旁后，摩偷罗国阿槃提之子国王向尊者摩诃迦旃延言道：“迦旃延尊者，婆罗门们如是说：‘婆罗门是最高贵的种姓，其他种姓皆低劣；婆罗门是洁白的种姓，其他种姓皆黝黑；婆罗门方能清净，非婆罗门则否；婆罗门是梵天之子，由口而生，梵天所生，梵天所造，梵天之继承者。’对于此，迦旃延尊者您如何说？”“大王，此不过是世间之喧嚣：‘婆罗门是最高贵的种姓，其他种姓皆低劣；婆罗门是洁白的种姓，其他种姓皆黝黑；婆罗门方能清净，非婆罗门则否；婆罗门是梵天之子，由口而生，梵天所生，梵天所造，梵天之继承者。’大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣……梵天之继承者。’”

“大王，您意下如何？若刹帝利拥有财富、谷物、白银或黄金，是否刹帝利会对他早起晚卧，听从吩咐，顺从其意，说悦耳之语？……婆罗门会对他……吠舍会对他……首陀罗会对他早起晚卧，听从吩咐，顺从其意，说悦耳之语？”“迦旃延尊者，若刹帝利拥有财富、谷物、白银或黄金，刹帝利会对他早起晚卧，听从吩咐，顺从其意，说悦耳之语……婆罗门会对他……吠舍会对他……首陀罗会对他早起晚卧，听从吩咐，顺从其意，说悦耳之语。”

“大王，您意下如何？若婆罗门拥有财富、谷物、白银或黄金，是否婆罗门会对他早起晚卧，听从吩咐，顺从其意，说悦耳之语？……吠舍会对他……首陀罗会对他……刹帝利会对他早起晚卧，听从吩咐，顺从其意，说悦耳之语？”“迦旃延尊者，若婆罗门拥有财富、谷物、白银或黄金，婆罗门会对他早起晚卧，听从吩咐，顺从其意，说悦耳之语……吠舍会对他……首陀罗会对他……刹帝利会对他早起晚卧，听从吩咐，顺从其意，说悦耳之语。”

“大王，您意下如何？若吠舍拥有财富、谷物、白银或黄金，是否吠舍会对他早起晚卧，听从吩咐，顺从其意，说悦耳之语？……首陀罗会对他……刹帝利会对他……婆罗门会对他早起晚卧，听从吩咐，顺从其意，说悦耳之语？”“迦旃延尊者，若吠舍拥有财富、谷物、白银或黄金，吠舍会对他早起晚卧，听从吩咐，顺从其意，说悦耳之语……首陀罗会对他……刹帝利会对他……婆罗门会对他早起晚卧，听从吩咐，顺从其意，说悦耳之语。”

“大王，您意下如何？若首陀罗拥有财富、谷物、白银或黄金，是否首陀罗会对他早起晚卧，听从吩咐，顺从其意，说悦耳之语？……刹帝利会对他……婆罗门会对他……吠舍会对他早起晚卧，听从吩咐，顺从其意，说悦耳之语？”“迦旃延尊者，若首陀罗拥有财富、谷物、白银或黄金，首陀罗会对他早起晚卧，听从吩咐，顺从其意，说悦耳之语……刹帝利会对他……婆罗门会对他……吠舍会对他早起晚卧，听从吩咐，顺从其意，说悦耳之语。”

“大王，您意下如何？若然，这四种姓是否平等无异？您对此有何看法？”“迦旃延尊者，若然，这四种姓确实平等无异。我看不出其中有任何差别。”“大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣……梵天之继承者。’”

“大王，您意下如何？若刹帝利在此世杀生、不与而取、邪淫、妄语、两舌、恶口、绮语、贪婪、心怀嗔恨、持邪见，身坏命终后，是否会堕入恶趣、苦处、地狱？您对此有何看法？”“迦旃延尊者，刹帝利若杀生、不与而取、邪淫、妄语、两舌、恶口、绮语、贪婪、心怀嗔恨、持邪见，身坏命终后，确实会堕入恶趣、苦处、地狱。我对此如此看待，我也从阿罗汉处听闻此理。”

“善哉，善哉，大王！大王，您如此看待是善哉，您从阿罗汉处听闻此理亦善哉。大王，您意下如何？若婆罗门……若吠舍……若首陀罗在此世杀生、不与而取……持邪见，身坏命终后，是否会堕入恶趣、苦处、地狱？您对此有何看法？”“迦旃延尊者，首陀罗若杀生、不与而取……持邪见，身坏命终后，确实会堕入恶趣、苦处、地狱。我对此如此看待，我也从阿罗汉处听闻此理。”

“善哉，善哉，大王！大王，您如此看待是善哉，您从阿罗汉处听闻此理亦善哉。大王，您意下如何？若然，这四种姓是否平等无异？您对此有何看法？”“迦旃延尊者，若然，这四种姓确实平等无异。我看不出其中有任何差别。”“大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣……梵天之继承者。’”

“大王，您意下如何？若刹帝利在此世远离杀生、远离不与而取、远离邪淫、远离妄语、远离两舌、远离恶口、远离绮语、不贪婪、心无嗔恨、持正见，身坏命终后，是否会往生善趣、天界？您对此有何看法？”“迦旃延尊者，刹帝利若远离杀生、远离不与而取、远离邪淫、远离妄语、远离两舌、远离恶口、远离绮语、不贪婪、心无嗔恨、持正见，身坏命终后，确实会往生善趣、天界。我对此如此看待，我也从阿罗汉处听闻此理。”

“善哉，善哉，大王！大王，您如此看待是善哉，您从阿罗汉处听闻此理亦善哉。大王，您意下如何？若婆罗门、吠舍、首陀罗在此世远离杀生、远离不与而取……持正见，身坏命终后，是否会往生善趣、天界？您对此有何看法？”“迦旃延尊者，首陀罗若远离杀生、远离不与而取……持正见，身坏命终后，确实会往生善趣、天界。我对此如此看待，我也从阿罗汉处听闻此理。”

“善哉，善哉，大王！大王，您如此看待是善哉，您从阿罗汉处听闻此理亦善哉。大王，您意下如何？若然，这四种姓是否平等无异？您对此有何看法？”“迦旃延尊者，若然，这四种姓确实平等无异。我看不出其中有任何差别。”“大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣……梵天之继承者。’”

“大王，您意下如何？若刹帝利在此世破门、抢劫、入室盗窃、拦路抢劫、奸淫他人之妻，而您的侍从将他逮捕并呈报：‘陛下，此贼犯人，请您随意处置。’您将如何处置他？”“迦旃延尊者，我将处死他，或囚禁他，或流放他，或依情况处置。何以故？迦旃延尊者，他先前‘刹帝利’的名称已经消失，他被称为‘贼’。”

“大王，您意下如何？若婆罗门、吠舍、首陀罗在此世破门、抢劫、入室盗窃、拦路抢劫、奸淫他人之妻，而您的侍从将他逮捕并呈报：‘陛下，此贼犯人，请您随意处置。’您将如何处置他？”“迦旃延尊者，我将处死他，或囚禁他，或流放他，或依情况处置。何以故？迦旃延尊者，他先前‘首陀罗’的名称已经消失，他被称为‘贼’。”

“大王，您意下如何？若然，这四种姓是否平等无异？您对此有何看法？”“迦旃延尊者，若然，这四种姓确实平等无异。我看不出其中有任何差别。”“大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣……梵天之继承者。’”

“大王，您意下如何？若刹帝利在此世剃除须发，披上袈裟，舍俗出家，远离杀生、远离不与而取、远离妄语，日中一食，修习梵行，持戒，具足善法。您将如何处置他？”“迦旃延尊者，我将向他顶礼、起立、请他入座，或以衣服、食物、卧具、医药等资具供养他，或为他提供合法之守护与保护。何以故？迦旃延尊者，他先前‘刹帝利’的名称已经消失，他被称为‘沙门’。”

“大王，您意下如何？若婆罗门、吠舍、首陀罗在此世剃除须发，披上袈裟，舍俗出家，远离杀生、远离不与而取、远离妄语，日中一食，修习梵行，持戒，具足善法。您将如何处置他？”“迦旃延尊者，我将向他顶礼、起立、请他入座，或以衣服、食物、卧具、医药等资具供养他，或为他提供合法之守护与保护。何以故？迦旃延尊者，他先前‘首陀罗’的名称已经消失，他被称为‘沙门’。”

“大王，您意下如何？若然，这四种姓是否平等无异？您对此有何看法？”“迦旃延尊者，若然，这四种姓确实平等无异。我看不出其中有任何差别。”“大王，以此道理亦可知此不过是世间之喧嚣：‘婆罗门是最高贵的种姓，其他种姓皆低劣；婆罗门是洁白的种姓，其他种姓皆黝黑；婆罗门方能清净，非婆罗门则否；婆罗门是梵天之子，由口而生，梵天所生，梵天所造，梵天之继承者。’”

听闻此言后，摩偷罗国阿槃提之子国王向尊者摩诃迦旃延说道：“太殊胜了，迦旃延尊者！太殊胜了，迦旃延尊者！犹如将倒覆的扶正，将隐藏的揭露，为迷路者指明道路，或在黑暗中持灯，以便有眼者能看到色相。尊者迦旃延正是如此以多种方法阐明了法。我今归依尊者迦旃延、法和比丘僧团。请尊者迦旃延忆持我，从今日起，我终生归依三宝，成为优婆塞。”“大王，请勿归依我。您应当归依那位我所归依的世尊。”“迦旃延尊者，那位阿罗汉、正等正觉的世尊现在住在何处？”“大王，那位阿罗汉、正等正觉的世尊现在已经般涅槃了。”“迦旃延尊者，即使我们听说那位世尊在十由旬之外，我们也会跋涉十由旬去觐见那位阿罗汉、正等正觉的世尊。迦旃延尊者，即使我们听说那位世尊在二十由旬、三十由旬、四十由旬、五十由旬之外，我们也会跋涉五十由旬去觐见那位阿罗汉、正等正觉的世尊。迦旃延尊者，即使我们听说那位世尊在一百由旬之外，我们也会跋涉一百由旬去觐见那位阿罗汉、正等正觉的世尊。既然迦旃延尊者那位世尊已经般涅槃了，我们仍然归依那位已般涅槃的世尊、法和比丘僧团。请尊者迦旃延忆持我，从今日起，我终生归依三宝，成为优婆塞。”

《摩偷罗经》第四终。  
MN.84/(4) Madhurasuttaṃ  
　　 317. Evaṃ me sutaṃ– ekaṃ samayaṃ āyasmā mahākaccāno madhurāyaṃ viharati gundāvane. Assosi kho rājā mādhuro avantiputto– “samaṇo khalu, bho, kaccāno madhurāyaṃ viharati gundāvane. Taṃ kho pana bhavantaṃ kaccānaṃ evaṃ kalyāṇo kittisaddo abbhuggato– ‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. Sādhu kho pana tathārūpānaṃ arahataṃ dassanaṃ hotī”ti. Atha kho rājā mādhuro avantiputto bhadrāni bhadrāni yānāni yojāpetvā bhadraṃ yānaṃ abhiruhitvā bhadrehi bhadrehi yānehi madhurāya niyyāsi mahaccarājānubhāvena āyasmantaṃ mahākaccānaṃ dassanāya. Yāvatikā yānassa bhūmi yānena gantvā yānā paccorohitvā pattikova yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho rājā mādhuro avantiputto āyasmantaṃ mahākaccānaṃ etadavoca– “brāhmaṇā, bho kaccāna, evamāhaṃsu– ‘brāhmaṇova seṭṭho vaṇṇo, hīno añño vaṇṇo; brāhmaṇova sukko vaṇṇo, kaṇho añño vaṇṇo; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. Idha bhavaṃ kaccāno kimakkhāyī”ti? “Ghosoyeva kho eso, mahārāja, lokasmiṃ– ‘brāhmaṇova seṭṭho vaṇṇo, hīno añño vaṇṇo; brāhmaṇova sukko vaṇṇo, kaṇho añño vaṇṇo; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. Tadamināpetaṃ, mahārāja, pariyāyena veditabbaṃ yathā ghosoyeveso lokasmiṃ– ‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti.  
　　 318. “Taṃ kiṃ maññasi, mahārāja, khattiyassa cepi ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… brāhmaṇopissāssa… vessopissāssa… suddopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti? “Khattiyassa cepi, bho kaccāna, ijjheyya dhanena vā dhaññena vā rajatena vā jātarūpena vā khattiyopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… brāhmaṇopissāssa… vessopissāssa… suddopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti.  
　　 “Taṃ kiṃ maññasi, mahārāja, brāhmaṇassa cepi ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… vessopissāssa… suddopissāssa khattiyopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti? “Brāhmaṇassa cepi, bho kaccāna, ijjheyya dhanena vā dhaññena vā rajatena vā jātarūpena vā brāhmaṇopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… vessopissāssa… suddopissāssa khattiyopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti.  
　　 “Taṃ kiṃ maññasi, mahārāja, vessassa cepi ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… suddopissāssa… khattiyopissāssa… brāhmaṇopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti? “Vessassa cepi, bho kaccāna, ijjheyya dhanena vā dhaññena vā rajatena vā jātarūpena vā vessopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… suddopissāssa… khattiyopissāssa… brāhmaṇopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti.  
　　 “Taṃ kiṃ maññasi, mahārāja, suddassa cepi ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṃkārapaṭissāvī manāpacārī piyavādī… khattiyopissāssa… brāhmaṇopissāssa… vessopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti? “Suddassa cepi, bho kaccāna, ijjheyya dhanena vā dhaññena vā rajatena vā jātarūpena vā suddopissāssa pubbuṭṭhāyī pacchānipātī kiṃkārapaṭissāvī manāpacārī piyavādīti… khattiyopissāssa… brāhmaṇopissāssa… vessopissāssa pubbuṭṭhāyī pacchānipātī kiṃkārapaṭissāvī manāpacārī piyavādī”ti.  
　　 “Taṃ kiṃ maññasi, mahārāja, yadi evaṃ sante, ime cattāro vaṇṇā samasamā honti no vā? Kathaṃ vā te ettha hotī”ti? “Addhā kho, bho kaccāna, evaṃ sante, ime cattāro vaṇṇā samasamā honti. Nesaṃ ettha kiñci nānākaraṇaṃ samanupassāmī”ti. “Imināpi kho etaṃ, mahārāja, pariyāyena veditabbaṃ yathā ghoso yeveso lokasmiṃ– ‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti.  
　　 319. “Taṃ kiṃ maññasi, mahārāja, idhassa khattiyo pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya no vā? Kathaṃ vā te ettha hotī”ti? “Khattiyopi hi, bho kaccāna, pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. Evaṃ me ettha hoti, evañca pana me etaṃ arahataṃ sutan”ti.  
　　 “Sādhu sādhu, mahārāja! Sādhu kho te etaṃ, mahārāja, evaṃ hoti, sādhu ca pana te etaṃ arahataṃ sutaṃ. Taṃ kiṃ maññasi, mahārāja, idhassa brāhmaṇo …pe… idhassa vesso …pe… idhassa suddo pāṇātipātī adinnādāyī …pe… micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya no vā? Kathaṃ vā te ettha hotī”ti? “Suddopi hi, bho kaccāna, pāṇātipātī adinnādāyī …pe… micchādiṭṭhi kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya. Evaṃ me ettha hoti, evañca pana me etaṃ arahataṃ sutan”ti.  
　　 “Sādhu sādhu, mahārāja! Sādhu kho te etaṃ, mahārāja, evaṃ hoti, sādhu ca pana te etaṃ arahataṃ sutaṃ. Taṃ kiṃ maññasi, mahārāja, yadi evaṃ sante, ime cattāro vaṇṇā samasamā honti no vā? Kathaṃ vā te ettha hotī”ti? “Addhā kho, bho kaccāna, evaṃ sante, ime cattāro vaṇṇā samasamā honti. Nesaṃ ettha kiñci nānākaraṇaṃ samanupassāmī”ti. “Imināpi kho etaṃ, mahārāja, pariyāyena veditabbaṃ yathā ghoso yeveso lokasmiṃ– ‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti.  
　　 320. “Taṃ kiṃ maññasi, mahārāja, idhassa khattiyo pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya no vā? Kathaṃ vā te ettha hotī”ti? “Khattiyopi hi, bho kaccāna, pāṇātipātā paṭivirato, adinnādānā paṭivirato, kāmesumicchācārā paṭivirato, musāvādā paṭivirato, pisuṇāya vācāya paṭivirato, pharusāya vācāya paṭivirato, samphappalāpā paṭivirato, anabhijjhālu abyāpannacitto sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya. Evaṃ me ettha hoti, evañca pana me etaṃ arahataṃ sutan”ti.  
　　 “Sādhu sādhu, mahārāja! Sādhu kho te etaṃ, mahārāja, evaṃ hoti, sādhu ca pana te etaṃ arahataṃ sutaṃ. Taṃ kiṃ maññasi, mahārāja, idhassa brāhmaṇo, idhassa vesso, idhassa suddo pāṇātipātā paṭivirato adinnādānā paṭivirato …pe… sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya no vā? Kathaṃ vā te ettha hotī”ti? “Suddopi hi, bho kaccāna, pāṇātipātā paṭivirato, adinnādānā paṭivirato …pe… sammādiṭṭhi kāyassa bhedā paraṃ maraṇā sugatiṃ saggaṃ lokaṃ upapajjeyya. Evaṃ me ettha hoti, evañca pana me etaṃ arahataṃ sutan”ti.  
　　 “Sādhu sādhu, mahārāja! Sādhu kho te etaṃ, mahārāja, evaṃ hoti, sādhu ca pana te etaṃ arahataṃ sutaṃ. Taṃ kiṃ maññasi, mahārāja, yadi evaṃ sante, ime cattāro vaṇṇā samasamā honti no vā? Kathaṃ vā te ettha hotī”ti? “Addhā kho, bho kaccāna, evaṃ sante, ime cattāro vaṇṇā samasamā honti. Nesaṃ ettha kiñci nānākaraṇaṃ samanupassāmī”ti “Imināpi kho etaṃ, mahārāja, pariyāyena veditabbaṃ yathā ghoso yeveso lokasmiṃ– ‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti.  
　　 321. “Taṃ kiṃ maññasi, mahārāja, idha khattiyo sandhiṃ vā chindeyya, nillopaṃ vā hareyya, ekāgārikaṃ vā kareyya, paripanthe vā tiṭṭheyya, paradāraṃ vā gaccheyya, tañce te purisā gahetvā dasseyyuṃ– ‘ayaṃ te, deva, coro āgucārī. Imassa yaṃ icchasi taṃ daṇḍaṃ paṇehī’ti. Kinti naṃ kareyyāsī”ti? “Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṃ vā kareyyāma. Taṃ kissa hetu? Yā hissa bho kaccāna, pubbe ‘khattiyo’ti samaññā sāssa antarahitā; corotveva saṅkhyaṃ gacchatī”ti.  
　　 “Taṃ kiṃ maññasi, mahārāja, idha brāhmaṇo, idha vesso, idha suddo sandhiṃ vā chindeyya, nillopaṃ vā hareyya, ekāgārikaṃ vā kareyya, paripanthe vā tiṭṭheyya, paradāraṃ vā gaccheyya, tañce te purisā gahetvā dasseyyuṃ– ‘ayaṃ te, deva, coro āgucārī. Imassa yaṃ icchasi taṃ daṇḍaṃ paṇehī’ti. Kinti naṃ kareyyāsī”ti? “Ghāteyyāma vā, bho kaccāna, jāpeyyāma vā pabbājeyyāma vā yathāpaccayaṃ vā kareyyāma. Taṃ kissa hetu? Yā hissa, bho kaccāna, pubbe ‘suddo’ti samaññā sāssa antarahitā; corotveva saṅkhyaṃ gacchatī”ti.  
　　 “Taṃ kiṃ maññasi, mahārāja, yadi evaṃ sante, ime cattāro vaṇṇā samasamā honti no vā? Kathaṃ vā te ettha hotī”ti? “Addhā kho, bho kaccāna, evaṃ sante, ime cattāro vaṇṇā samasamā honti. Nesaṃ ettha kiñci nānākaraṇaṃ samanupassāmī”ti. “Imināpi kho etaṃ, mahārāja, pariyāyena veditabbaṃ yathā ghoso yeveso lokasmiṃ– ‘brāhmaṇova seṭṭho vaṇṇo, hīno añño vaṇṇo …pe… brahmadāyādā’”ti.  
　　 322. “Taṃ kiṃ maññasi, mahārāja, idha khattiyo kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito assa virato pāṇātipātā, virato adinnādānā, virato musāvādā, rattūparato, ekabhattiko, brahmacārī, sīlavā, kalyāṇadhammo? Kinti naṃ kareyyāsī”ti? “Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṃ cīvarapiṇḍapātasenāsanagilānappaccayabhesajjaparikkhārehi dhammikaṃ vā assa rakkhāvaraṇaguttiṃ saṃvidaheyyāma. Taṃ kissa hetu? Yā hissa, bho kaccāna, pubbe ‘khattiyo’ti samaññā sāssa antarahitā; samaṇotveva saṅkhyaṃ gacchatī”ti.  
　　 “Taṃ kiṃ maññasi, mahārāja, idha brāhmaṇo, idha vesso, idha suddo kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito assa virato pāṇātipātā, virato adinnādānā virato musāvādā, rattūparato, ekabhattiko, brahmacārī, sīlavā, kalyāṇadhammo? Kinti naṃ kareyyāsī”ti? “Abhivādeyyāma vā, bho kaccāna, paccuṭṭheyyāma vā āsanena vā nimanteyyāma abhinimanteyyāma vā naṃ cīvarapiṇḍapātasenāsanagilānappaccayabhesajjaparikkhārehi dhammikaṃ vā assa rakkhāvaraṇaguttiṃ saṃvidaheyyāma. Taṃ kissa hetu? Yā hissa, bho kaccāna, pubbe ‘suddo’ti samaññā sāssa antarahitā; samaṇotveva saṅkhyaṃ gacchatī”ti.  
　　 “Taṃ kiṃ maññasi, mahārāja, yadi evaṃ sante, ime cattāro vaṇṇā samasamā honti no vā? Kathaṃ vā te ettha hotī”ti? “Addhā kho, bho kaccāna, evaṃ sante, ime cattāro vaṇṇā samasamā honti. Nesaṃ ettha kiñci nānākaraṇaṃ samanupassāmī”ti. “Imināpi kho etaṃ, mahārāja, pariyāyena veditabbaṃ yathā ghoso yeveso lokasmiṃ– ‘brāhmaṇova seṭṭho vaṇṇo, hīno añño vaṇṇo; brāhmaṇova sukko vaṇṇo, kaṇho añño vaṇṇo; brāhmaṇāva sujjhanti, no abrāhmaṇā; brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti.  
　　 323. Evaṃ vutte, rājā mādhuro avantiputto āyasmantaṃ mahākaccānaṃ etadavoca– “abhikkantaṃ, bho kaccāna, abhikkantaṃ, bho kaccāna! Seyyathāpi, bho kaccāna, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya– ‘cakkhumanto rūpāni dakkhantī’ti; evamevaṃ bhotā kaccānena anekapariyāyena dhammo pakāsito. Esāhaṃ bhavantaṃ kaccānaṃ saraṇaṃ gacchāmi dhammañc bhikkhusaṅghañca Upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gatan”ti. “Mā kho maṃ tvaṃ, mahārāja, saraṇaṃ agamāsi. Tameva tvaṃ bhagavantaṃ saraṇaṃ gaccha yamahaṃ saraṇaṃ gato”ti. “Kahaṃ pana, bho kaccāna, etarahi so bhagavā viharati arahaṃ sammāsambuddho”ti? “Parinibbuto kho, mahārāja, etarahi so bhagavā arahaṃ sammāsambuddho”ti. “Sacepi mayaṃ, bho kaccāna, suṇeyyāma taṃ bhagavantaṃ dasasu yojanesu, dasapi mayaṃ yojanāni gaccheyyāma taṃ bhagavantaṃ dassanāya arahantaṃ sammāsambuddhaṃ. Sacepi mayaṃ, bho kaccāna, suṇeyyāma taṃ bhagavantaṃ vīsatiyā yojanesu, tiṃsāya yojanesu, cattārīsāya yojanesu, paññāsāya yojanesu, paññāsampi mayaṃ yojanāni gaccheyyāma taṃ bhagavantaṃ dassanāya arahantaṃ sammāsambuddhaṃ. Yojanasate cepi mayaṃ bho kaccāna, suṇeyyāma taṃ bhagavantaṃ, yojanasatampi mayaṃ gaccheyyāma taṃ bhagavantaṃ dassanāya arahantaṃ sammāsambuddhaṃ. Yato ca, bho kaccāna, parinibbuto so bhagavā, parinibbutampi mayaṃ bhagavantaṃ saraṇaṃ gacchāma dhammañca bhikkhusaṅghañca. Upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gatan”ti.  
　　 Madhurasuttaṃ niṭṭhitaṃ catutthaṃ.

