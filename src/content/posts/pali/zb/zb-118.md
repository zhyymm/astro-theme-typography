---
title: 中部118经:安那般那念经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部118经 《安那般那念经》

我曾这样听闻：

有一次，世尊住在舍卫城东园的鹿母讲堂，与许多知名的大比丘弟子们在一起，他们是：尊者舍利弗、尊者大目犍连、尊者大迦叶、尊者大迦旃延、尊者大拘絺罗、尊者大劫宾那、尊者大周那、尊者阿那律、尊者离婆多、尊者阿难，以及其他许多知名的大比丘弟子们。

当时，长老比丘们正在教导、训诫新比丘们。一些长老比丘教导、训诫十名比丘；一些长老比丘教导、训诫二十名比丘；一些长老比丘教导、训诫三十名比丘；一些长老比丘教导、训诫四十名比丘。这些新比丘们受到长老比丘们的教导和训诫，在前后都有显著的进步。

那时，世尊在十五日的布萨日、自恣日、月圆之夜，为比丘僧伽所围绕，露天而坐。于是世尊环顾寂静无声的比丘僧伽，对比丘们说：“比丘们，我对这条道路已经精进，我的心对这条道路已经精进。因此，比丘们，你们要更加精进，以便证得未证得的，获得未获得的，实现未实现的。我将就在舍卫城度过这个高牟帝月的四个月。”

乡村的比丘们听到了：“据说世尊将就在舍卫城度过高牟帝月的四个月。”于是那些乡村比丘们来到舍卫城，以便拜见世尊。那些长老比丘们更加精进地教导、训诫新比丘们。一些长老比丘教导、训诫十名比丘；一些长老比丘教导、训诫二十名比丘；一些长老比丘教导、训诫三十名比丘；一些长老比丘教导、训诫四十名比丘。这些新比丘们受到长老比丘们的教导和训诫，在前后都有显著的进步。

那时，世尊在十五日的布萨日、高牟帝月的四个月的月圆之夜，为比丘僧伽所围绕，露天而坐。于是世尊环顾寂静无声的比丘僧伽，对比丘们说：“比丘们，这个僧团是无瑕疵的，这个僧团是无垢的，它纯净地立足于精华。比丘们，这样的比丘僧伽、这样的僧团，是应受供养的，应受款待的，应受布施的，应受合掌礼敬的，是世间无上的福田。比丘们，这样的比丘僧伽、这样的僧团，对这样的僧团，少量布施会获得巨大的果报，大量布施会获得更大的果报。比丘们，这样的比丘僧伽、这样的僧团，是世间难以见到的。比丘们，这样的比丘僧伽、这样的僧团，值得走几由旬的路去拜见，即使是背着旅行袋去也值得。”

“比丘们，在这个比丘僧伽中，有已断尽烦恼的阿罗汉，他们已圆满修习，已办所作，放下重担，已达到自己的目的，已断尽有漏，已通过正智解脱——比丘们，这样的比丘也存在于这个比丘僧伽中。比丘们，在这个比丘僧伽中，有五下分结已断尽的、化生于彼处而般涅槃、不还的阿那含——比丘们，这样的比丘也存在于这个比丘僧伽中。比丘们，在这个比丘僧伽中，有三结已断尽、贪嗔痴薄弱的斯陀含，他们只需再来此世间一次，就能终结痛苦——比丘们，这样的比丘也存在于这个比丘僧伽中。比丘们，在这个比丘僧伽中，有三结已断尽、不堕恶趣、决定趣向正觉的须陀洹——比丘们，这样的比丘也存在于这个比丘僧伽中。”

“比丘们，在这个比丘僧伽中，有勤修四念住的比丘，这样的比丘也存在于这个比丘僧伽中。比丘们，在这个比丘僧伽中，有勤修四正勤的比丘……四神足……五根……五力……七觉支……八圣道的比丘，这样的比丘也存在于这个比丘僧伽中。比丘们，在这个比丘僧伽中，有勤修慈心禅的比丘……悲心禅……喜心禅……舍心禅……不净观……无常想的比丘，这样的比丘也存在于这个比丘僧伽中。比丘们，在这个比丘僧伽中，有勤修安那般那念的比丘。比丘们，修习并多作安那般那念，能获得巨大的果报和利益。比丘们，修习并多作安那般那念，能圆满四念住。四念住修习并多作，能圆满七觉支。七觉支修习并多作，能圆满明解脱。”

“比丘们，安那般那念如何修习，如何多作，能获得巨大的果报和利益呢？比丘们，这里，比丘前往森林、树下或空屋，盘腿而坐，身体正直，正念安住于面前。他有正念地吸气，有正念地呼气。”

“他长吸气时，知道‘我长吸气’；长呼气时，知道‘我长呼气’。短吸气时，知道‘我短吸气’；短呼气时，知道‘我短呼气’。他学习‘我将觉知全身而吸气’，学习‘我将觉知全身而呼气’。他学习‘我将平息身行而吸气’，学习‘我将平息身行而呼气’。”

“他学习‘我将觉知喜而吸气’，学习‘我将觉知喜而呼气’。他学习‘我将觉知乐而吸气’，学习‘我将觉知乐而呼气’。他学习‘我将觉知心行而吸气’，学习‘我将觉知心行而呼气’。他学习‘我将平息心行而吸气’，学习‘我将平息心行而呼气’。”

“他学习‘我将觉知心而吸气’，学习‘我将觉知心而呼气’。他学习‘我将令心欢悦而吸气’，学习‘我将令心欢悦而呼气’。他学习‘我将令心专注而吸气’，学习‘我将令心专注而呼气’。他学习‘我将解脱心而吸气’，学习‘我将解脱心而呼气’。”

“他学习‘我将随观无常而吸气’，学习‘我将随观无常而呼气’。他学习‘我将随观离贪而吸气’，学习‘我将随观离贪而呼气’。他学习‘我将随观灭尽而吸气’，学习‘我将随观灭尽而呼气’。他学习‘我将随观舍离而吸气’，学习‘我将随观舍离而呼气’。比丘们，安那般那念这样修习，这样多作，能获得巨大的果报和利益。”

“比丘们，安那般那念如何修习，如何多作，能圆满四念住呢？比丘们，当比丘长吸气时，知道‘我长吸气’；长呼气时，知道‘我长呼气’。短吸气时，知道‘我短吸气’；短呼气时，知道‘我短呼气’。他学习‘我将觉知全身而吸气’，学习‘我将觉知全身而呼气’。他学习‘我将平息身行而吸气’，学习‘我将平息身行而呼气’；那时，比丘住在身随观身，热忱、正知、具念，去除世间的贪婪和忧愁。比丘们，我称吸气和呼气为诸身之一。因此，比丘们，那时，比丘住在身随观身，热忱、正知、具念，去除世间的贪婪和忧愁。”

“比丘们，当比丘学习‘我将觉知喜而吸气’，学习‘我将觉知喜而呼气’；学习‘我将觉知乐而吸气’，学习‘我将觉知乐而呼气’；学习‘我将觉知心行而吸气’，学习‘我将觉知心行而呼气’；学习‘我将平息心行而吸气’，学习‘我将平息心行而呼气’；那时，比丘住在受随观受，热忱、正知、具念，去除世间的贪婪和忧愁。比丘们，我称吸气和呼气的善加作意为诸受之一。因此，比丘们，那时，比丘住在受随观受，热忱、正知、具念，去除世间的贪婪和忧愁。”

“比丘们，当比丘学习‘我将觉知心而吸气’，学习‘我将觉知心而呼气’；学习‘我将令心欢悦而吸气’，学习‘我将令心欢悦而呼气’；学习‘我将令心专注而吸气’，学习‘我将令心专注而呼气’；学习‘我将解脱心而吸气’，学习‘我将解脱心而呼气’；那时，比丘住在心随观心，热忱、正知、具念，去除世间的贪婪和忧愁。比丘们，我不说失念、不正知者的安那般那念。因此，比丘们，那时，比丘住在心随观心，热忱、正知、具念，去除世间的贪婪和忧愁。”

“比丘们，当比丘学习‘我将随观无常而吸气’，学习‘我将随观无常而呼气’；学习‘我将随观离贪而吸气’，学习‘我将随观离贪而呼气’；学习‘我将随观灭尽而吸气’，学习‘我将随观灭尽而呼气’；学习‘我将随观舍离而吸气’，学习‘我将随观舍离而呼气’；那时，比丘住在法随观法，热忱、正知、具念，去除世间的贪婪和忧愁。他以智慧善见那贪婪和忧愁的断除，并善加省察。因此，比丘们，那时，比丘住在法随观法，热忱、正知、具念，去除世间的贪婪和忧愁。”

“比丘们，安那般那念这样修习，这样多作，能圆满四念住。”

“比丘们，四念住如何修习，如何多作，能圆满七觉支呢？比丘们，当比丘住在身随观身，热忱、正知、具念，去除世间的贪婪和忧愁时，那时，他的念住已建立，没有忘失。比丘们，当比丘的念住已建立，没有忘失时，那时，他的念觉支已生起。那时，比丘修习念觉支，那时，比丘的念觉支达到圆满。”

“他如此具念地住着，以智慧鉴别、考察、审察那法。比丘们，当比丘如此具念地住着，以智慧鉴别、考察、审察那法时，那时，他的择法觉支已生起。那时，比丘修习择法觉支，那时，比丘的择法觉支达到圆满。”

“他鉴别、考察、审察那法时，精进已发起，没有懈怠。比丘们，当比丘鉴别、考察、审察那法时，精进已发起，没有懈怠时，那时，他的精进觉支已生起。那时，比丘修习精进觉支，那时，比丘的精进觉支达到圆满。”

“精进发起者的无染的喜悦便生起。比丘们，当比丘精进发起者的无染的喜悦生起时，那时，他的喜觉支已生起。那时，比丘修习喜觉支，那时，比丘的喜觉支达到圆满。”

“心充满喜悦者的身体得以轻安，心也得以轻安。比丘们，当比丘心充满喜悦者的身体得以轻安，心也得以轻安时，那时，他的轻安觉支已生起。那时，比丘修习轻安觉支，那时，比丘的轻安觉支达到圆满。”

“身体轻安者的快乐的心得以入定。比丘们，当比丘身体轻安者的快乐的心得以入定时，那时，他的定觉支已生起。那时，比丘修习定觉支，那时，比丘的定觉支达到圆满。”

“他如此入定的心能善加省察。比丘们，当比丘如此入定的心能善加省察时，那时，他的舍觉支已生起。那时，比丘修习舍觉支，那时，比丘的舍觉支达到圆满。”

151\. “比丘们，当比丘住在受随观受……心随观心……法随观法，热忱、正知、具念，去除世间的贪婪和忧愁时，那时，他的念住已建立，没有忘失。比丘们，当比丘的念住已建立，没有忘失时，那时，他的念觉支已生起。那时，比丘修习念觉支，那时，比丘的念觉支达到圆满。”

“他如此具念地住着，以智慧鉴别、考察、审察那法。比丘们，当比丘如此具念地住着，以智慧鉴别、考察、审察那法时，那时，他的择法觉支已生起。那时，比丘修习择法觉支，那时，比丘的择法觉支达到圆满。”

“他鉴别、考察、审察那法时，精进已发起，没有懈怠。比丘们，当比丘鉴别、考察、审察那法时，精进已发起，没有懈怠时，那时，他的精进觉支已生起。那时，比丘修习精进觉支，那时，比丘的精进觉支达到圆满。”

“精进发起者的无染的喜悦便生起。比丘们，当比丘精进发起者的无染的喜悦生起时，那时，他的喜觉支已生起。那时，比丘修习喜觉支，那时，比丘的喜觉支达到圆满。”

“心充满喜悦者的身体得以轻安，心也得以轻安。比丘们，当比丘心充满喜悦者的身体得以轻安，心也得以轻安时，那时，他的轻安觉支已生起。那时，比丘修习轻安觉支，那时，比丘的轻安觉支达到圆满。”

“身体轻安者的快乐的心得以入定。比丘们，当比丘身体轻安者的快乐的心得以入定时，那时，他的定觉支已生起。那时，比丘修习定觉支，那时，比丘的定觉支达到圆满。”

“他如此入定的心能善加省察。比丘们，当比丘如此入定的心能善加省察时，那时，他的舍觉支已生起。那时，比丘修习舍觉支，那时，比丘的舍觉支达到圆满。比丘们，四念住这样修习，这样多作，能圆满七觉支。”

152\. “比丘们，七觉支如何修习，如何多作，能圆满明解脱呢？比丘们，这里，比丘修习念觉支，依于远离，依于离贪，依于灭尽，回向于舍离。修习择法觉支……修习精进觉支……修习喜觉支……修习轻安觉支……修习定觉支……修习舍觉支，依于远离，依于离贪，依于灭尽，回向于舍离。比丘们，七觉支这样修习，这样多作，能圆满明解脱。”

世尊说了此番话。那些比丘心生欢喜，对世尊所说之法表示赞同。

《安那般那念经》第八终。
巴利语经文  
MN.118/(8) Ānāpānassatisuttaṃ  
　　 144. Evaṃ me sutaṃ– ekaṃ samayaṃ bhagavā sāvatthiyaṃ viharati pubbārāme migāramātupāsāde sambahulehi abhiññātehi abhiññātehi therehi sāvakehi saddhiṃ– āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca mahākaccāyanena āyasmatā ca mahākoṭṭhikena āyasmatā ca mahākappinena āyasmatā ca mahācundena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṃ.  
　　 Tena kho pana samayena therā bhikkhū nave bhikkhū ovadanti anusāsanti. Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṃsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. Te ca navā bhikkhū therehi bhikkhūhi ovadiyamānā anusāsiyamānā uḷāraṃ pubbenāparaṃ visesaṃ jānanti.  
　　 145. Tena kho pana samayena bhagavā tadahuposathe pannarase pavāraṇāya puṇṇāya puṇṇamāya rattiyā bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ tuṇhībhūtaṃ bhikkhusaṅghaṃ anuviloketvā bhikkhū āmantesi– “āraddhosmi, bhikkhave, imāya paṭipadāya; āraddhacittosmi, bhikkhave, imāya paṭipadāya. Tasmātiha, bhikkhave, bhiyyosomattāya vīriyaṃ ārabhatha appattassa pattiyā, anadhigatassa adhigamāya asacchikatassa sacchikiriyāya. Idhevāhaṃ sāvatthiyaṃ komudiṃ cātumāsiniṃ āgamessāmī”ti. Assosuṃ kho jānapadā bhikkhū– “bhagavā kira tattheva sāvatthiyaṃ komudiṃ cātumāsiniṃ āgamessatī”ti. Te jānapadā bhikkhū sāvatthiṃ osaranti bhagavantaṃ dassanāya. Te ca kho therā bhikkhū bhiyyosomattāya nave bhikkhū ovadanti anusāsanti. Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti appekacce therā bhikkhū tiṃsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. Te ca navā bhikkhū therehi bhikkhūhi ovadiyamānā anusāsiyamānā uḷāraṃ pubbenāparaṃ visesaṃ jānanti.  
　　 146. Tena kho pana samayena bhagavā tadahuposathe pannarase komudiyā cātumāsiniyā puṇṇāya puṇṇamāya rattiyā bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ tuṇhībhūtaṃ bhikkhusaṅghaṃ anuviloketvā bhikkhū āmantesi – “apalāpāyaṃ, bhikkhave, parisā; nippalāpāyaṃ, bhikkhave, parisā; suddhā sāre patiṭṭhitā. Tathārūpo ayaṃ, bhikkhave, bhikkhusaṅgho; tathārūpā ayaṃ, bhikkhave, parisā yathārūpā parisā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Tathārūpo ayaṃ, bhikkhave, bhikkhusaṅgho; tathārūpā ayaṃ, bhikkhave, parisā yathārūpāya parisāya appaṃ dinnaṃ bahu hoti, bahu dinnaṃ bahutaraṃ. Tathārūpo ayaṃ, bhikkhave, bhikkhusaṅgho; tathārūpā ayaṃ, bhikkhave, parisā yathārūpā parisā dullabhā dassanāya lokassa. Tathārūpo ayaṃ, bhikkhave, bhikkhusaṅgho; tathārūpā ayaṃ, bhikkhave, parisā yathārūpaṃ parisaṃ alaṃ yojanagaṇanāni dassanāya gantuṃ puṭosenāpi”.  
　　 147. “Santi, bhikkhave, bhikkhū imasmiṃ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññāvimuttā – evarūpāpi, bhikkhave, santi bhikkhū imasmiṃ bhikkhusaṅghe Santi, bhikkhave, bhikkhū imasmiṃ bhikkhusaṅghe pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā– evarūpāpi, bhikkhave, santi bhikkhū imasmiṃ bhikkhusaṅghe. Santi, bhikkhave, bhikkhū imasmiṃ bhikkhusaṅghe tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakideva imaṃ lokaṃ āgantvā dukkhassantaṃ karissanti– evarūpāpi, bhikkhave, santi bhikkhū imasmiṃ bhikkhusaṅghe Santi, bhikkhave, bhikkhū imasmiṃ bhikkhusaṅghe tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyanā– evarūpāpi, bhikkhave, santi bhikkhū imasmiṃ bhikkhusaṅghe.  
　　 “Santi, bhikkhave, bhikkhū imasmiṃ bhikkhusaṅghe catunnaṃ satipaṭṭhānānaṃ bhāvanānuyogamanuyuttā viharanti evarūpāpi, bhikkhave, santi bhikkhū imasmiṃ bhikkhusaṅghe. Santi, bhikkhave, bhikkhū imasmiṃ bhikkhusaṅghe catunnaṃ sammappadhānānaṃ bhāvanānuyogamanuyuttā viharanti …pe… catunnaṃ iddhipādānaṃ… pañcannaṃ indriyānaṃ… pañcannaṃ balānaṃ… sattannaṃ bojjhaṅgānaṃ… ariyassa aṭṭhaṅgikassa maggassa bhāvanānuyogamanuyuttā viharanti– evarūpāpi, bhikkhave, santi bhikkhū imasmiṃ bhikkhusaṅghe. Santi, bhikkhave, bhikkhū imasmiṃ bhikkhusaṅghe mettābhāvanānuyogamanuyuttā viharanti… karuṇābhāvanānuyogamanuyuttā viharanti… muditābhāvanānuyogamanuyuttā viharanti… upekkhābhāvanānuyogamanuyuttā viharanti… asubhabhāvanānuyogamanuyuttā viharanti… aniccasaññābhāvanānuyogamanuyuttā viharanti– evarūpāpi, bhikkhave, santi bhikkhū imasmiṃ bhikkhusaṅghe. Santi, bhikkhave, bhikkhū imasmiṃ bhikkhusaṅghe ānāpānassatibhāvanānuyogamanuyuttā viharanti. Ānāpānassati, bhikkhave, bhāvitā bahulīkatā mahapphalā hoti mahānisaṃsā. Ānāpānassati, bhikkhave, bhāvitā bahulīkatā cattāro satipaṭṭhāne paripūreti. Cattāro satipaṭṭhānā bhāvitā bahulīkatā satta bojjhaṅge paripūrenti. Satta bojjhaṅgā bhāvitā bahulīkatā vijjāvimuttiṃ paripūrenti.  
　　 148. “Kathaṃ bhāvitā ca, bhikkhave, ānāpānassati kathaṃ bahulīkatā mahapphalā hoti mahānisaṃsā? Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So satova assasati satova passasati.  
　　 “Dīghaṃ vā assasanto ‘dīghaṃ assasāmī’ti pajānāti, dīghaṃ vā passasanto ‘dīghaṃ passasāmī’ti pajānāti; rassaṃ vā assasanto ‘rassaṃ assasāmī’ti pajānāti, rassaṃ vā passasanto ‘rassaṃ passasāmī’ti pajānāti; ‘sabbakāyapaṭisaṃvedī assasissāmī’ti sikkhati, ‘sabbakāyapaṭisaṃvedī passasissāmī’ti sikkhati; ‘passambhayaṃ kāyasaṅkhāraṃ assasissāmī’ti sikkhati, ‘passambhayaṃ kāyasaṅkhāraṃ passasissāmī’ti sikkhati.  
　　 “‘Pītipaṭisaṃvedī assasissāmī’ti sikkhati, ‘pītipaṭisaṃvedī passasissāmī’ti sikkhati; ‘sukhapaṭisaṃvedī assasissāmī’ti sikkhati, ‘sukhapaṭisaṃvedī passasissāmī’ti sikkhati; ‘cittasaṅkhārapaṭisaṃvedī assasissāmī’ti sikkhati, ‘cittasaṅkhārapaṭisaṃvedī passasissāmī’ti sikkhati; ‘passambhayaṃ cittasaṅkhāraṃ assasissāmī’ti sikkhati, ‘passambhayaṃ cittasaṅkhāraṃ passasissāmī’ti sikkhati.  
　　 “‘Cittapaṭisaṃvedī assasissāmī’ti sikkhati, ‘cittapaṭisaṃvedī passasissāmī’ti sikkhati; ‘abhippamodayaṃ cittaṃ assasissāmī’ti sikkhati, ‘abhippamodayaṃ cittaṃ passasissāmī’ti sikkhati ‘samādahaṃ cittaṃ assasissāmī’ti sikkhati, ‘samādahaṃ cittaṃ passasissāmī’ti sikkhati; ‘vimocayaṃ cittaṃ assasissāmī’ti sikkhati, ‘vimocayaṃ cittaṃ passasissāmī’ti sikkhati.  
　　 “‘Aniccānupassī assasissāmī’ti sikkhati, ‘aniccānupassī passasissāmī’ti sikkhati; ‘virāgānupassī assasissāmī’ti sikkhati, ‘virāgānupassī passasissāmī’ti sikkhati; ‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; ‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. Evaṃ bhāvitā kho, bhikkhave, ānāpānassati evaṃ bahulīkatā mahapphalā hoti mahānisaṃsā.  
　　 149. “Kathaṃ bhāvitā ca, bhikkhave, ānāpānassati kathaṃ bahulīkatā cattāro satipaṭṭhāne paripūreti? Yasmiṃ samaye, bhikkhave, bhikkhu dīghaṃ vā assasanto ‘dīghaṃ assasāmī’ti pajānāti, dīghaṃ vā passasanto ‘dīghaṃ passasāmī’ti pajānāti; rassaṃ vā assasanto ‘rassaṃ assasāmī’ti pajānāti, rassaṃ vā passasanto ‘rassaṃ passasāmī’ti pajānāti; ‘sabbakāyapaṭisaṃvedī assasissāmī’ti sikkhati, ‘sabbakāyapaṭisaṃvedī passasissāmī’ti sikkhati; ‘passambhayaṃ kāyasaṅkhāraṃ assasissāmī’ti sikkhati, ‘passambhayaṃ kāyasaṅkhāraṃ passasissāmī’ti sikkhati; kāye kāyānupassī, bhikkhave, tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ. Kāyesu kāyaññatarāhaṃ, bhikkhave, evaṃ vadāmi yadidaṃ– assāsapassāsā. Tasmātiha, bhikkhave, kāye kāyānupassī tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ.  
　　 “Yasmiṃ samaye, bhikkhave, bhikkhu ‘pītipaṭisaṃvedī assasissāmī’ti sikkhati, ‘pītipaṭisaṃvedī passasissāmī’ti sikkhati; ‘sukhapaṭisaṃvedī assasissāmī’ti sikkhati, ‘sukhapaṭisaṃvedī passasissāmī’ti sikkhati; ‘cittasaṅkhārapaṭisaṃvedī assasissāmī’ti sikkhati, ‘cittasaṅkhārapaṭisaṃvedī passasissāmī’ti sikkhati; ‘passambhayaṃ cittasaṅkhāraṃ assasissāmī’ti sikkhati, ‘passambhayaṃ cittasaṅkhāraṃ passasissāmī’ti sikkhati; vedanāsu vedanānupassī, bhikkhave, tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ. Vedanāsu vedanāññatarāhaṃ, bhikkhave, evaṃ vadāmi yadidaṃ– assāsapassāsānaṃ sādhukaṃ manasikāraṃ. Tasmātiha, bhikkhave, vedanāsu vedanānupassī tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ.  
　　 “Yasmiṃ samaye, bhikkhave, bhikkhu ‘cittapaṭisaṃvedī assasissāmī’ti sikkhati, ‘cittapaṭisaṃvedī passasissāmī’ti sikkhati; ‘abhippamodayaṃ cittaṃ assasissāmī’ti sikkhati, ‘abhippamodayaṃ cittaṃ passasissāmī’ti sikkhati; ‘samādahaṃ cittaṃ assasissāmī’ti sikkhati, ‘samādahaṃ cittaṃ passasissāmī’ti sikkhati; ‘vimocayaṃ cittaṃ assasissāmī’ti sikkhati, ‘vimocayaṃ cittaṃ passasissāmī’ti sikkhati; citte cittānupassī, bhikkhave, tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ. Nāhaṃ, bhikkhave, muṭṭhassatissa asampajānassa ānāpānassatiṃ vadāmi. Tasmātiha, bhikkhave, citte cittānupassī tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ.  
　　 “Yasmiṃ samaye, bhikkhave, bhikkhu ‘aniccānupassī assasissāmī’ti sikkhati, ‘aniccānupassī passasissāmī’ti sikkhati; ‘virāgānupassī assasissāmī’ti sikkhati, ‘virāgānupassī passasissāmī’ti sikkhati; ‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; ‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati; dhammesu dhammānupassī, bhikkhave, tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ. So yaṃ taṃ abhijjhādomanassānaṃ pahānaṃ taṃ paññāya disvā sādhukaṃ ajjhupekkhitā hoti. Tasmātiha, bhikkhave, dhammesu dhammānupassī tasmiṃ samaye bhikkhu viharati ātāpī sampajāno satimā vineyya loke abhijjhādomanassaṃ.  
　　 “Evaṃ bhāvitā kho, bhikkhave, ānāpānassati evaṃ bahulīkatā cattāro satipaṭṭhāne paripūreti.  
　　 150. “Kathaṃ bhāvitā ca, bhikkhave, cattāro satipaṭṭhānā kathaṃ bahulīkatā satta bojjhaṅge paripūrenti? Yasmiṃ samaye, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ, upaṭṭhitāssa tasmiṃ samaye sati hoti asammuṭṭhā. Yasmiṃ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṃ samaye bhikkhuno āraddho hoti. Satisambojjhaṅgaṃ tasmiṃ samaye bhikkhu bhāveti, satisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “So tathāsato viharanto taṃ dhammaṃ paññāya pavicinati pavicayati parivīmaṃsaṃ āpajjati. Yasmiṃ samaye, bhikkhave, bhikkhu tathāsato viharanto taṃ dhammaṃ paññāya pavicinati pavicayati parivīmaṃsaṃ āpajjati, dhammavicayasambojjhaṅgo tasmiṃ samaye bhikkhuno āraddho hoti, dhammavicayasambojjhaṅgaṃ tasmiṃ samaye bhikkhu bhāveti, dhammavicayasambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Tassa taṃ dhammaṃ paññāya pavicinato pavicayato parivīmaṃsaṃ āpajjato āraddhaṃ hoti vīriyaṃ asallīnaṃ. Yasmiṃ samaye, bhikkhave, bhikkhuno taṃ dhammaṃ paññāya pavicinato pavicayato parivīmaṃsaṃ āpajjato āraddhaṃ hoti vīriyaṃ asallīnaṃ, vīriyasambojjhaṅgo tasmiṃ samaye bhikkhuno āraddho hoti, vīriyasambojjhaṅgaṃ tasmiṃ samaye bhikkhu bhāveti, vīriyasambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Āraddhavīriyassa uppajjati pīti nirāmisā. Yasmiṃ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṃ samaye bhikkhuno āraddho hoti, pītisambojjhaṅgaṃ tasmiṃ samaye bhikkhu bhāveti, pītisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Pītimanassa kāyopi passambhati, cittampi passambhati. Yasmiṃ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṃ samaye bhikkhuno āraddho hoti, passaddhisambojjhaṅgaṃ tasmiṃ samaye bhikkhu bhāveti, passaddhisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Passaddhakāyassa sukhino cittaṃ samādhiyati. Yasmiṃ samaye, bhikkhave, bhikkhuno passaddhakāyassa sukhino cittaṃ samādhiyati, samādhisambojjhaṅgo tasmiṃ samaye bhikkhuno āraddho hoti, samādhisambojjhaṅgaṃ tasmiṃ samaye bhikkhu bhāveti, samādhisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “So tathāsamāhitaṃ cittaṃ sādhukaṃ ajjhupekkhitā hoti. Yasmiṃ samaye, bhikkhave, bhikkhu tathāsamāhitaṃ cittaṃ sādhukaṃ ajjhupekkhitā hoti, upekkhāsambojjhaṅgo tasmiṃ samaye bhikkhuno āraddho hoti, upekkhāsambojjhaṅgaṃ tasmiṃ samaye bhikkhu bhāveti, upekkhāsambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 151. “Yasmiṃ samaye, bhikkhave, bhikkhu vedanāsu …pe… citte… dhammesu dhammānupassī viharati ātāpī sampajāno satimā vineyya loke abhijjhādomanassaṃ, upaṭṭhitāssa tasmiṃ samaye sati hoti asammuṭṭhā. Yasmiṃ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṃ samaye bhikkhuno āraddho hoti, satisambojjhaṅgaṃ tasmiṃ samaye bhikkhu bhāveti, satisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “So tathāsato viharanto taṃ dhammaṃ paññāya pavicinati pavicayati parivīmaṃsaṃ āpajjati. Yasmiṃ samaye, bhikkhave, bhikkhu tathāsato viharanto taṃ dhammaṃ paññāya pavicinati pavicayati parivīmaṃsaṃ āpajjati, dhammavicayasambojjhaṅgo tasmiṃ samaye bhikkhuno āraddho hoti, dhammavicayasambojjhaṅgaṃ tasmiṃ samaye bhikkhu bhāveti, dhammavicayasambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Tassa taṃ dhammaṃ paññāya pavicinato pavicayato parivīmaṃsaṃ āpajjato āraddhaṃ hoti vīriyaṃ asallīnaṃ. Yasmiṃ samaye, bhikkhave, bhikkhuno taṃ dhammaṃ paññāya pavicinato pavicayato parivīmaṃsaṃ āpajjato āraddhaṃ hoti vīriyaṃ asallīnaṃ, vīriyasambojjhaṅgo tasmiṃ samaye bhikkhuno āraddho hoti, vīriyasambojjhaṅgaṃ tasmiṃ samaye bhikkhu bhāveti, vīriyasambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Āraddhavīriyassa uppajjati pīti nirāmisā. Yasmiṃ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṃ samaye bhikkhuno āraddho hoti, pītisambojjhaṅgaṃ tasmiṃ samaye bhikkhu bhāveti, pītisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Pītimanassa kāyopi passambhati, cittampi passambhati. Yasmiṃ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṃ samaye bhikkhuno āraddho hoti, passaddhisambojjhaṅgaṃ tasmiṃ samaye bhikkhu bhāveti, passaddhisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “Passaddhakāyassa sukhino cittaṃ samādhiyati. Yasmiṃ samaye, bhikkhave, bhikkhuno passaddhakāyassa sukhino cittaṃ samādhiyati, samādhisambojjhaṅgo tasmiṃ samaye bhikkhuno āraddho hoti, samādhisambojjhaṅgaṃ tasmiṃ samaye bhikkhu bhāveti, samādhisambojjhaṅgo tasmiṃ samaye bhikkhuno bhāvanāpāripūriṃ gacchati.  
　　 “So tathāsamāhitaṃ cittaṃ sādhukaṃ ajjhupekkhitā hoti. Yasmiṃ samaye, bhikkhave, bhikkhu tathāsamāhitaṃ cittaṃ sādhukaṃ ajjhupekkhitā hoti, upekkhāsambojjhaṅgo tasmiṃ samaye bhikkhuno āraddho hoti, upekkhāsambojjhaṅgaṃ tasmiṃ samaye bhikkhu bhāveti, upekkhāsambojjhaṅgo tasmiṃ samaye bhikkhuno bhāvanāpāripūriṃ gacchati. Evaṃ bhāvitā kho, bhikkhave, cattāro satipaṭṭhānā evaṃ bahulīkatā satta sambojjhaṅge paripūrenti.  
　　 152. “Kathaṃ bhāvitā ca, bhikkhave, satta bojjhaṅgā kathaṃ bahulīkatā vijjāvimuttiṃ paripūrenti Idha, bhikkhave, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Dhammavicayasambojjhaṅgaṃ bhāveti …pe… vīriyasambojjhaṅgaṃ bhāveti… pītisambojjhaṅgaṃ bhāveti… passaddhisambojjhaṅgaṃ bhāveti… samādhisambojjhaṅgaṃ bhāveti… upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, satta bojjhaṅgā evaṃ bahulīkatā vijjāvimuttiṃ paripūrentī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Ānāpānassatisuttaṃ niṭṭhitaṃ aṭṭhamaṃ.