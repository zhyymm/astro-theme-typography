---
title: 中部139经:无诤分别经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在舍卫城祇园精舍，给孤独园。于是，世尊对众比丘说：“比丘们！” 那些比丘应道：“世尊！” 世尊如是说：“比丘们，我将为你们讲说无诤分别。你们谛听，善加作意；我将宣说。” 那些比丘应道：“世尊，是的！” 世尊如是说：

“不应沉溺于欲乐，此乃低劣、粗俗、凡夫、非圣、无益。不应沉溺于自我折磨，此乃痛苦、非圣、无益。比丘们，避开此两边，如来已证悟中道，此能生眼、生智，导向寂静、神通、正觉、涅槃。应知晓赞扬，应知晓贬抑；知晓赞扬和贬抑后，不赞扬，不贬抑，只宣说佛法。应知晓乐的辨别；知晓乐的辨别后，应专注于内心的乐。不应在私下说人短处，不应在人面前说人衰败之处。应不急不躁地宣说。不应固执于地方性语言，不应超越普遍的约定——此乃无诤分别的纲要。

“‘不应沉溺于欲乐，此乃低劣、粗俗、凡夫、非圣、无益。不应沉溺于自我折磨，此乃痛苦、非圣、无益。’此话已说；此话是针对什么说的呢？凡是沉溺于欲界的喜乐，此乃低劣、粗俗、凡夫、非圣、无益，此法是痛苦的、有损的、有苦恼的、有热恼的；此是邪道。凡是不沉溺于欲界的喜乐，此乃低劣、粗俗、凡夫、非圣、无益，此法是无苦的、无损的、无苦恼的、无热恼的；此是正道。凡是沉溺于自我折磨，此乃痛苦、非圣、无益，此法是痛苦的、有损的、有苦恼的、有热恼的；此是邪道。凡是不沉溺于自我折磨，此乃痛苦、非圣、无益，此法是无苦的、无损的、无苦恼的、无热恼的；此是正道。‘不应沉溺于欲乐，此乃低劣、粗俗、凡夫、非圣、无益。不应沉溺于自我折磨，此乃痛苦、非圣、无益。’此话是针对此而说的。

“‘避开此两边，如来已证悟中道，此能生眼、生智，导向寂静、神通、正觉、涅槃。’此话已说。此话是针对什么说的呢？正是此八圣道，即：正见、正思惟、正语、正业、正命、正精进、正念、正定。‘避开此两边，如来已证悟中道，此能生眼、生智，导向寂静、神通、正觉、涅槃。’此话是针对此而说的。

“‘应知晓赞扬，应知晓贬抑；知晓赞扬和贬抑后，不赞扬，不贬抑，只宣说佛法。’此话已说。此话是针对什么说的呢？比丘们，如何才能有赞扬和贬抑，而无佛法宣说呢？‘凡是沉溺于欲界的喜乐，此乃低劣、粗俗、凡夫、非圣、无益，他们全部都是痛苦的、有损的、有苦恼的、有热恼的、行于邪道的。’这样说，就贬抑了一些人。

‘凡是不沉溺于欲界的喜乐，此乃低劣、粗俗、凡夫、非圣、无益，他们全部都是无苦的、无损的、无苦恼的、无热恼的、行于正道的。’这样说，就赞扬了一些人。

‘凡是沉溺于自我折磨，此乃痛苦、非圣、无益，他们全部都是痛苦的、有损的、有苦恼的、有热恼的、行于邪道的。’这样说，就贬抑了一些人。

‘凡是不沉溺于自我折磨，此乃痛苦、非圣、无益，他们全部都是无苦的、无损的、无苦恼的、无热恼的、行于正道的。’这样说，就赞扬了一些人。

‘凡是烦恼系缚未断者，他们全部都是痛苦的、有损的、有苦恼的、有热恼的、行于邪道的。’这样说，就贬抑了一些人。

‘凡是烦恼系缚已断者，他们全部都是无苦的、无损的、无苦恼的、无热恼的、行于正道的。’这样说，就赞扬了一些人。比丘们，这就是有赞扬和贬抑，而无佛法宣说。

比丘们，如何才能既无赞扬也无贬抑，而有佛法宣说呢？‘凡是沉溺于欲界的喜乐，此乃低劣、粗俗、凡夫、非圣、无益，他们全部都是痛苦的、有损的、有苦恼的、有热恼的、行于邪道的。’——不这样说。而是说：‘沉溺此法是痛苦的、有损的、有苦恼的、有热恼的；此是邪道。’——这样说，只是在宣说佛法。

‘凡是不沉溺于欲界的喜乐，此乃低劣、粗俗、凡夫、非圣、无益，他们全部都是无苦的、无损的、无苦恼的、无热恼的、行于正道的。’——不这样说。而是说：‘不沉溺此法是无苦的、无损的、无苦恼的、无热恼的；此是正道。’——这样说，只是在宣说佛法。

‘凡是沉溺于自我折磨，此乃痛苦、非圣、无益，他们全部都是痛苦的、有损的、有苦恼的、有热恼的、行于邪道的。’——不这样说。而是说：‘沉溺此法是痛苦的、有损的、有苦恼的、有热恼的；此是邪道。’——这样说，只是在宣说佛法。

‘凡是不沉溺于自我折磨，此乃痛苦、非圣、无益，他们全部都是无苦的、无损的、无苦恼的、无热恼的、行于正道的。’——不这样说。而是说：‘不沉溺此法是无苦的、无损的、无苦恼的、无热恼的；此是正道。’——这样说，只是在宣说佛法。

‘凡是烦恼系缚未断者，他们全部都是痛苦的、有损的、有苦恼的、有热恼的、行于邪道的。’——不这样说。而是说：‘烦恼系缚未断，则有未断之存在。’——这样说，只是在宣说佛法。

‘凡是烦恼系缚已断者，他们全部都是无苦的、无损的、无苦恼的、无热恼的、行于正道的。’——不这样说。而是说：‘烦恼系缚已断，则无存在。’——这样说，只是在宣说佛法。比丘们，这就是既无赞扬也无贬抑，而有佛法宣说。‘应知晓赞扬，应知晓贬抑；知晓赞扬和贬抑后，不赞扬，不贬抑，只宣说佛法。’此话是针对此而说的。

“‘应知晓乐的辨别；知晓乐的辨别后，应专注于内心的乐。’此话已说。此话是针对什么说的呢？比丘们，有五种感官之乐。哪五种？即：眼识所识的色，可爱、可意、悦人、可喜、与欲相应、引人贪爱；耳识所识的声……鼻识所识的香……舌识所识的味……身识所识的触，可爱、可意、悦人、可喜、与欲相应、引人贪爱——比丘们，此即五种感官之乐。比丘们，凡是依此五种感官之乐而生的苦乐和喜悦，此被称为欲乐、污秽之乐、凡夫之乐、非圣之乐。我教导：‘不应亲近、不应修习、不应多作、应畏惧此乐。’比丘们，在此，比丘离欲，离不善法，有寻有伺，离生喜乐，具足安住于初禅。寻伺寂灭，内心清净，心一境性，无寻无伺，定生喜乐，具足安住于第二禅。离喜而住于舍，正念正知，身受乐，此即诸圣者所说：‘有舍有念而住于乐。’具足安住于第三禅。断乐断苦，先前的喜忧已灭，不苦不乐，由舍念清净，具足安住于第四禅。此被称为出离之乐、远离之乐、寂静之乐、正觉之乐。我教导：‘应亲近、应修习、应多作、不应畏惧此乐。’‘应知晓乐的辨别；知晓乐的辨别后，应专注于内心的乐。’此话是针对此而说的。

“‘不应在私下说人短处，不应在人面前说人衰败之处。’此话已说。此话是针对什么说的呢？比丘们，在此，凡是知道私下说人短处是不真实、不正确、无益、有过的，则不应私下说。即使知道私下说人短处是真实、正确、无益的，也应训练自己不去说。凡是知道私下说人短处是真实、正确、有益的，则应在适当时机说。比丘们，在此，凡是知道在人面前说人衰败之处是不真实、不正确、无益、有过的，则不应在人面前说。即使知道在人面前说人衰败之处是真实、正确、无益的，也应训练自己不去说。凡是知道在人面前说人衰败之处是真实、正确、有益的，则应在适当时机说。‘不应在私下说人短处，不应在人面前说人衰败之处。’此话是针对此而说的。

“‘应不急不躁地宣说。’此话已说。此话是针对什么说的呢？比丘们，在此，急躁说话的人，身体会疲劳，心意会受损，声音会受损，喉咙会发炎，所说的话不清晰，难以理解。比丘们，在此，不急不躁说话的人，身体不会疲劳，心意不会受损，声音不会受损，喉咙不会发炎，所说的话清晰，容易理解。‘应不急不躁地宣说。’此话是针对此而说的。

“‘不应固执于地方性语言，不应超越普遍的约定。’此话已说。此话是针对什么说的呢？比丘们，如何才能固执于地方性语言，超越普遍的约定呢？比丘们，在此，在某些地方，他们称之为‘碗’，他们称之为‘钵’，他们称之为‘罐’，他们称之为‘盘’，他们称之为‘壶’，他们称之为‘盆’，他们称之为‘瓮’。于是，他们就在那些地方，根据各自的称呼，固执地执着于说：‘只有这个是真的，其他的都是假的。’比丘们，这就是固执于地方性语言，超越普遍的约定。

比丘们，如何才能不固执于地方性语言，不超越普遍的约定呢？比丘们，在此，在某些地方，他们称之为‘碗’，他们称之为‘钵’，他们称之为‘罐’，他们称之为‘盘’，他们称之为‘壶’，他们称之为‘盆’，他们称之为‘瓮’。于是，他们就在那些地方，根据各自的称呼，不执着地认为：‘尊者们是这样称呼的。’——比丘们，这就是不固执于地方性语言，不超越普遍的约定。‘不应固执于地方性语言，不应超越普遍的约定。’此话是针对此而说的。

比丘们，凡是沉溺于欲界的喜乐，此乃低劣、粗俗、凡夫、非圣、无益，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是不沉溺于欲界的喜乐，此乃低劣、粗俗、凡夫、非圣、无益，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是沉溺于自我折磨，此乃痛苦、非圣、无益，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是不沉溺于自我折磨，此乃痛苦、非圣、无益，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是如来已证悟的中道，此能生眼、生智，导向寂静、神通、正觉、涅槃，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是有赞扬和贬抑，而无佛法宣说，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是既无赞扬也无贬抑，而有佛法宣说，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是欲乐、污秽之乐、凡夫之乐、非圣之乐，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是出离之乐、远离之乐、寂静之乐、正觉之乐，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是私下说人短处，是不真实、不正确、无益的，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是私下说人短处，是真实、正确、无益的，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是私下说人短处，是真实、正确、有益的，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是在人面前说人衰败之处，是不真实、不正确、无益的，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是在人面前说人衰败之处，是真实、正确、无益的，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是在人面前说人衰败之处，是真实、正确、有益的，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是急躁的言语，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是不急不躁的言语，此法是无苦的、无损的、无苦恼的、无热恼的；此是正道。因此，此法是无诤的。

比丘们，凡是固执于地方性语言，超越普遍的约定，此法是痛苦的、有损的、有苦恼的、有热恼的；此是邪道。因此，此法是有诤的。比丘们，凡是不固执于地方性语言，不超越普遍的约定，此法是无苦的、无损的、无苦恼的、无热恼的；此是正道。因此，此法是无诤的。

因此，比丘们，你们应该这样学习：‘我们将知晓有诤之法，也将知晓无诤之法；知晓有诤之法，知晓无诤之法后，我们将实践无诤之道。’比丘们，善男子善比丘须菩提就是实践无诤之道的。”

世尊如是说。那些比丘心悦地欢喜世尊的教导。

无诤分别经第九终。  
巴利语经文  
MN.139/(9) Araṇavibhaṅgasuttaṃ  
　　 323. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “araṇavibhaṅgaṃ vo, bhikkhave, desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogamanuyuñjeyya dukkhaṃ anariyaṃ anatthasaṃhitaṃ. Ete kho, bhikkhave, ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyya. Sukhavinicchayaṃ jaññā; sukhavinicchayaṃ ñatvā ajjhattaṃ sukhamanuyuñjeyya. Rahovādaṃ na bhāseyya, sammukhā na khīṇaṃ bhaṇe. Ataramānova bhāseyya, no taramāno. Janapadaniruttiṃ nābhiniveseyya, samaññaṃ nātidhāveyyāti – ayamuddeso araṇavibhaṅgassa.  
　　 324. “‘Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogamanuyuñjeyya dukkhaṃ anariyaṃ anatthasaṃhitan’ti iti kho panetaṃ vuttaṃ; kiñcetaṃ paṭicca vuttaṃ? Yo kāmapaṭisandhisukhino somanassānuyogo hīno gammo pothujjaniko anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Yo kāmapaṭisandhisukhino somanassānuyogaṃ ananuyogo hīnaṃ gammaṃ pothujjanikaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Yo attakilamathānuyogo dukkho anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Yo attakilamathānuyogaṃ ananuyogo dukkhaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. ‘Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogaṃ anuyuñjeyya dukkhaṃ anariyaṃ anatthasaṃhitan’ti – iti yaṃ taṃ vuttaṃ idametaṃ paṭicca vuttaṃ.  
　　 325. “‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattatī’ti– iti kho panetaṃ vuttaṃ. Kiñcetaṃ paṭicca vuttaṃ? Ayameva ariyo aṭṭhaṅgiko maggo, seyyathidaṃ– sammādiṭṭhi sammāsaṅkappo, sammāvācā, sammākammanto, sammā-ājīvo, sammāvāyāmo, sammāsati, sammāsamādhi. ‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattatī’ti– iti yaṃ taṃ vuttaṃ, idametaṃ paṭicca vuttaṃ.  
　　 326. “‘Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti– iti kho panetaṃ vuttaṃ. Kiñcetaṃ paṭicca vuttaṃ? Kathañca, bhikkhave, ussādanā ca hoti apasādanā ca, no ca dhammadesanā? ‘Ye kāmapaṭisandhisukhino somanassānuyogaṃ anuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.  
　　 “‘Ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– iti vadaṃ ittheke ussādeti.  
　　 “‘Ye attakilamathānuyogaṃ anuyuttā dukkhaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.  
　　 “‘Ye attakilamathānuyogaṃ ananuyuttā dukkhaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti iti vadaṃ ittheke ussādeti.  
　　 “‘Yesaṃ kesañci bhavasaṃyojanaṃ appahīnaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.  
　　 “‘Yesaṃ kesañci bhavasaṃyojanaṃ pahīnaṃ, sabbe te adukkhā anupaghātā anupāyāsā apariḷāhā sammāpaṭipannā’ti– iti vadaṃ ittheke ussādeti. Evaṃ kho, bhikkhave, ussādanā ca hoti apasādanā ca, no ca dhammadesanā.  
　　 327. “Kathañca, bhikkhave, nevussādanā hoti na apasādanā, dhammadesanā ca? ‘Ye kāmapaṭisandhisukhino somanassānuyogaṃ anuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha. ‘Anuyogo ca kho, sadukkho eso dhammo sa-upaghāto sa-upāyāso sapariḷāho; micchāpaṭipadā’ti – iti vadaṃ dhammameva deseti.  
　　 “‘Ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Ananuyogo ca kho, adukkho eso dhammo anupaghāto anupāyāso apariḷāho; sammāpaṭipadā’ti– iti vadaṃ dhammameva deseti.  
　　 “‘Ye attakilamathānuyogaṃ anuyuttā dukkhaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha. ‘Anuyogo ca kho sadukkho eso dhammo sa-upaghāto sa-upāyāso sapariḷāho; micchāpaṭipadā’ti – iti vadaṃ dhammameva deseti.  
　　 “‘Ye attakilamathānuyogaṃ ananuyuttā dukkhaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Ananuyogo ca kho, adukkho eso dhammo anupaghāto anupāyāso apariḷāho; sammāpaṭipadā’ti– iti vadaṃ dhammameva deseti.  
　　 “‘Yesaṃ kesañci bhavasaṃyojanaṃ appahīnaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha ‘Bhavasaṃyojane ca kho appahīne bhavopi appahīno hotī’ti– iti vadaṃ dhammameva deseti.  
　　 “‘Yesaṃ kesañci bhavasaṃyojanaṃ pahīnaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Bhavasaṃyojane ca kho pahīne bhavopi pahīno hotī’ti– iti vadaṃ dhammameva deseti. Evaṃ kho, bhikkhave, nevussādanā hoti na apasādanā, dhammadesanā ca. ‘Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti– iti yaṃ taṃ vuttaṃ idametaṃ paṭicca vuttaṃ.  
　　 328. “‘Sukhavinicchayaṃ jaññā; sukhavinicchayaṃ ñatvā ajjhattaṃ sukhamanuyuñjeyyā’ti– iti kho panetaṃ vuttaṃ. Kiñcetaṃ paṭicca vuttaṃ? Pañcime, bhikkhave, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā– ime kho, bhikkhave, pañca kāmaguṇā. Yaṃ kho, bhikkhave, ime pañca kāmaguṇe paṭicca uppajjati sukhaṃ somanassaṃ idaṃ vuccati kāmasukhaṃ mīḷhasukhaṃ puthujjanasukhaṃ anariyasukhaṃ. ‘Na āsevitabbaṃ, na bhāvetabbaṃ, na bahulīkātabbaṃ, bhāyitabbaṃ etassa sukhassā’ti– vadāmi. Idha bhikkhave, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Pītiyā ca virāgā upekkhako ca viharati …pe… tatiyaṃ jhānaṃ… catutthaṃ jhānaṃ upasampajja viharati. Idaṃ vuccati nekkhammasukhaṃ pavivekasukhaṃ upasamasukhaṃ sambodhisukhaṃ. ‘Āsevitabbaṃ, bhāvetabbaṃ, bahulīkātabbaṃ, na bhāyitabbaṃ etassa sukhassā’ti– vadāmi ‘Sukhavinicchayaṃ jaññā sukhavinicchayaṃ ñatvā ajjhattaṃ sukhamanuyuñjeyyā’ti– iti yaṃ taṃ vuttaṃ idametaṃ paṭicca vuttaṃ.  
　　 329. “‘Rahovādaṃ na bhāseyya, sammukhā na khīṇaṃ bhaṇe’ti– iti kho panetaṃ vuttaṃ. Kiñcetaṃ paṭicca vuttaṃ? Tatra, bhikkhave, yaṃ jaññā rahovādaṃ abhūtaṃ atacchaṃ anatthasaṃhitaṃ sasakkaṃ taṃ rahovādaṃ na bhāseyya. Yampi jaññā rahovādaṃ bhūtaṃ tacchaṃ anatthasaṃhitaṃ tassapi sikkheyya avacanāya. Yañca kho jaññā rahovādaṃ bhūtaṃ tacchaṃ atthasaṃhitaṃ tatra kālaññū assa tassa rahovādassa vacanāya. Tatra, bhikkhave, yaṃ jaññā sammukhā khīṇavādaṃ abhūtaṃ atacchaṃ anatthasaṃhitaṃ sasakkaṃ taṃ sammukhā khīṇavādaṃ na bhāseyya. Yampi jaññā sammukhā khīṇavādaṃ bhūtaṃ tacchaṃ anatthasaṃhitaṃ tassapi sikkheyya avacanāya. Yañca kho jaññā sammukhā khīṇavādaṃ bhūtaṃ tacchaṃ atthasaṃhitaṃ tatra kālaññū assa tassa sammukhā khīṇavādassa vacanāya. ‘Rahovādaṃ na bhāseyya, sammukhā na khīṇaṃ bhaṇe’ti– iti yaṃ taṃ vuttaṃ, idametaṃ paṭicca vuttaṃ.  
　　 330. “‘Ataramānova bhāseyya no taramāno’ti– iti kho panetaṃ vuttaṃ. Kiñcetaṃ paṭicca vuttaṃ? Tatra, bhikkhave, taramānassa bhāsato kāyopi kilamati, cittampi upahaññati, saropi upahaññati, kaṇṭhopi āturīyati, avisaṭṭhampi hoti aviññeyyaṃ taramānassa bhāsitaṃ. Tatra, bhikkhave, ataramānassa bhāsato kāyopi na kilamati, cittampi na upahaññati, saropi na upahaññati, kaṇṭhopi na āturīyati, visaṭṭhampi hoti viññeyyaṃ ataramānassa bhāsitaṃ. ‘Ataramānova bhāseyya, no taramāno’ti– iti yaṃ taṃ vuttaṃ, idametaṃ paṭicca vuttaṃ.  
　　 331. “‘Janapadaniruttiṃ nābhiniveseyya, samaññaṃ nātidhāveyyā’ti– iti kho panetaṃ vuttaṃ. Kiñcetaṃ paṭicca vuttaṃ? Kathañca, bhikkhave, janapadaniruttiyā ca abhiniveso hoti samaññāya ca atisāro? Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti ‘vittan’ti sañjānanti, ‘sarāvan’ti sañjānanti ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. Iti yathā yathā naṃ tesu tesu janapadesu sañjānanti tathā tathā thāmasā parāmāsā abhinivissa voharati– ‘idameva saccaṃ moghamaññan’ti. Evaṃ kho, bhikkhave, janapadaniruttiyā ca abhiniveso hoti samaññāya ca atisāro.  
　　 332. “Kathañca, bhikkhave, janapadaniruttiyā ca anabhiniveso hoti samaññāya ca anatisāro? Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti, ‘vittan’ti sañjānanti, ‘sarāvan’ti sañjānanti, ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. Iti yathā yathā naṃ tesu tesu janapadesu sañjānanti ‘idaṃ kira me āyasmanto sandhāya voharantī’ti tathā tathā voharati aparāmasaṃ. Evaṃ kho, bhikkhave, janapadaniruttiyā ca anabhiniveso hoti, samaññāya ca anatisāro. ‘Janapadaniruttiṃ nābhiniveseyya samaññaṃ nātidhāveyyā’ti– iti yaṃ taṃ vuttaṃ, idametaṃ paṭicca vuttaṃ.  
　　 333. “Tatra, bhikkhave, yo kāmapaṭisandhisukhino somanassānuyogo hīno gammo pothujjaniko anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yo kāmapaṭisandhisukhino somanassānuyogaṃ ananuyogo hīnaṃ gammaṃ pothujjanikaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 334. “Tatra, bhikkhave, yo attakilamathānuyogo dukkho anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yo attakilamathānuyogaṃ ananuyogo dukkhaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 335. “Tatra, bhikkhave, yāyaṃ majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati, adukkho eso dhammo anupaghāto anupāyāso apariḷāho; sammāpaṭipadā Tasmā eso dhammo araṇo.  
　　 336. “Tatra bhikkhave, yāyaṃ ussādanā ca apasādanā ca no ca dhammadesanā, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yāyaṃ nevussādanā ca na apasādanā ca dhammadesanā ca, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 337. “Tatra, bhikkhave, yamidaṃ kāmasukhaṃ mīḷhasukhaṃ pothujjanasukhaṃ anariyasukhaṃ sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yamidaṃ nekkhammasukhaṃ pavivekasukhaṃ upasamasukhaṃ sambodhisukhaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 338. “Tatra, bhikkhave, yvāyaṃ rahovādo abhūto ataccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ rahovādo bhūto taccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ rahovādo bhūto taccho atthasaṃhito, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 339. “Tatra bhikkhave, yvāyaṃ sammukhā khīṇavādo abhūto ataccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ sammukhā khīṇavādo bhūto taccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ sammukhā khīṇavādo bhūto taccho atthasaṃhito, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 340. “Tatra, bhikkhave, yamidaṃ taramānassa bhāsitaṃ, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave yamidaṃ ataramānassa bhāsitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 341. “Tatra, bhikkhave, yvāyaṃ janapadaniruttiyā ca abhiniveso samaññāya ca atisāro, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra bhikkhave, yvāyaṃ janapadaniruttiyā ca anabhiniveso samaññāya ca anatisāro, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.  
　　 “Tasmātiha, bhikkhave, ‘saraṇañca dhammaṃ jānissāma, araṇañca dhammaṃ jānissāma; saraṇañca dhammaṃ ñatvā araṇañca dhammaṃ ñatvā araṇapaṭipadaṃ paṭipajjissāmā’ti evañhi vo, bhikkhave, sikkhitabbaṃ. Subhūti ca pana, bhikkhave, kulaputto araṇapaṭipadaṃ paṭipanno”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Araṇavibhaṅgasuttaṃ niṭṭhitaṃ navamaṃ.