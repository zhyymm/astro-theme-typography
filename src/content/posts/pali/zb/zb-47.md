---
title: 中部47经：考察经
pubDate: 2026-01-13
categories: ['巴利三藏']
tags: [中部]
draft: false
---

我曾这样听闻：有一次，世尊住在舍卫城祇树林给孤独园。在那儿，世尊对比丘们说：“比丘们！”“世尊！”比丘们回答世尊。世尊说：“比丘们，考察者，即那些无法了解他人心境的比丘，应该考察如来，以了知：‘他是否是正等觉者？’”

比丘们说：“世尊，我们的法以世尊为根本，以世尊为指导，以世尊为皈依。请世尊自己阐明此说的含义，比丘们听了之后会牢记。”

世尊说：“既然如此，比丘们，仔细听，认真思考，我将要说。”

“好的，世尊！”比丘们回答世尊。

世尊说：

“比丘们，考察者，即那些无法了解他人心境的比丘，应该在两种法上考察如来：在眼和耳所识之法上。‘那些染污的、眼和耳所识之法，如来是否存在？’当他这样考察时，他会知道：‘那些染污的、眼和耳所识之法，如来是不存在的。’

“当他这样考察并知道：‘那些染污的、眼和耳所识之法，如来是不存在的’时，他会进一步考察：‘那些混杂的、眼和耳所识之法，如来是否存在？’当他这样考察时，他会知道：‘那些混杂的、眼和耳所识之法，如来是不存在的。’

“当他这样考察并知道：‘那些混杂的、眼和耳所识之法，如来是不存在的’时，他会进一步考察：‘那些清净的、眼和耳所识之法，如来是否存在？’当他这样考察时，他会知道：‘那些清净的、眼和耳所识之法，如来是存在的。’

“当他这样考察并知道：‘那些清净的、眼和耳所识之法，如来是存在的’时，他会进一步考察：‘这位尊者长期安住于此善法，还是短暂安住？’当他这样考察时，他会知道：‘这位尊者长期安住于此善法，这位尊者不是短暂安住。’

“当他这样考察并知道：‘这位尊者长期安住于此善法，这位尊者不是短暂安住’时，他会进一步考察：‘这位尊者是一位因有名望而被人熟知的比丘，他是否有些许缺点？’比丘们，在比丘因有名望而被人熟知之前，他并没有这些缺点。然而，比丘们，当比丘因有名望而被人熟知时，他会有些许缺点。当他这样考察时，他会知道：‘这位尊者是一位因有名望而被人熟知的比丘，他没有任何缺点。’

“当他这样考察并知道：‘这位尊者是一位因有名望而被人熟知的比丘，他没有任何缺点’时，他会进一步考察：‘这位尊者已经超越恐惧，而不是因恐惧而超越；他因离贪而不享受欲乐，因贪尽而如此？’当他这样考察时，他会知道：‘这位尊者已经超越恐惧，而不是因恐惧而超越；他因离贪而不享受欲乐，因贪尽而如此。’比丘们，如果其他人这样问那位比丘：‘尊者有什么表现，有什么依据，让您说：这位尊者已经超越恐惧，而不是因恐惧而超越；他因离贪而不享受欲乐，因贪尽而如此？’比丘们，正确回答的比丘应该这样回答：‘尊者，这位尊者，无论住在僧团中还是独自居住，无论那里的善人还是恶人，无论那里的教导者还是那些沉溺于世俗之人，或者那些不为世俗所染者，这位尊者都不会因此而轻视他们。我亲耳从世尊那里听到，亲身接受了：我已超越恐惧，我不是因恐惧而超越，我因离贪而不享受欲乐，因贪尽而如此。’

“比丘们，在那时，你们应该进一步询问如来：‘那些染污的、眼和耳所识之法，如来是否存在？’比丘们，回答时，如来会这样回答：‘那些染污的、眼和耳所识之法，如来是不存在的。’

“‘那些混杂的、眼和耳所识之法，如来是否存在？’比丘们，回答时，如来会这样回答：‘那些混杂的、眼和耳所识之法，如来是不存在的。’

“‘那些清净的、眼和耳所识之法，如来是否存在？’比丘们，回答时，如来会这样回答：‘那些清净的、眼和耳所识之法，如来是存在的；我是此道，是此境，但我不因此而染着。’

“比丘们，弟子应该这样接近一位宣说此法的老师以听闻佛法。这位老师为他宣说佛法，越来越深奥，善恶分明。比丘们，随着老师宣说佛法，越来越深奥，善恶分明，这位比丘在法中通过亲证，在某些法上达到究竟，并对老师生起信心：‘世尊是正等觉者，世尊所说的法是善说的，僧伽是善行的。’比丘们，如果其他人这样问那位比丘：‘尊者有什么表现，有什么依据，让您说：世尊是正等觉者，世尊所说的法是善说的，僧伽是善行的？’比丘们，正确回答的比丘应该这样回答：‘朋友，我来到世尊那里听闻佛法。世尊为我宣说佛法，越来越深奥，善恶分明。朋友，随着世尊为我宣说佛法，越来越深奥，善恶分明，我在法中通过亲证，在某些法上达到究竟，并对老师生起信心：世尊是正等觉者，世尊所说的法是善说的，僧伽是善行的。’

“比丘们，无论谁，通过这些表现，通过这些词句，通过这些表达，对如来建立了根植于心的、坚固的、不可动摇的信心，这种信心被称为有因的信心，以见地为基础，是坚固的；无论是沙门、婆罗门、天神、魔罗、梵天，还是世间任何人都无法动摇它。比丘们，对如来的佛法考察就是这样。如来就是这样被佛法充分确立的。”

世尊说了此话。那些比丘心满意足，欢喜世尊所说。

考察经第七终。  
巴利语经文   
MN.47/(7) Vīmaṃsakasuttaṃ  
　　 487. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “vīmaṃsakena, bhikkhave, bhikkhunā parassa cetopariyāyaṃ ajānantena tathāgate samannesanā kātabbā ‘sammāsambuddho vā no vā’ iti viññāṇāyā”ti. “Bhagavaṃmūlakā no, bhante, dhammā, bhagavaṃnettikā bhagavaṃpaṭisaraṇā; sādhu vata, bhante, bhagavantaṃyeva paṭibhātu etassa bhāsitassa attho; bhagavato sutvā bhikkhū dhāressantī”ti. “Tena hi, bhikkhave, suṇātha, sādhukaṃ manasi karotha, bhāsissāmī”ti “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 488. “Vīmaṃsakena, bhikkhave, bhikkhunā parassa cetopariyāyaṃ ajānantena dvīsu dhammesu tathāgato samannesitabbo cakkhusotaviññeyyesu dhammesu– ‘ye saṃkiliṭṭhā cakkhusotaviññeyyā dhammā, saṃvijjanti vā te tathāgatassa no vā’ti? Tamenaṃ samannesamāno evaṃ jānāti– ‘ye saṃkiliṭṭhā cakkhusotaviññeyyā dhammā, na te tathāgatassa saṃvijjantī’ti.  
　　 “Yato naṃ samannesamāno evaṃ jānāti– ‘ye saṃkiliṭṭhā cakkhusotaviññeyyā dhammā, na te tathāgatassa saṃvijjantī’ti, tato naṃ uttariṃ samannesati– ‘ye vītimissā cakkhusotaviññeyyā dhammā, saṃvijjanti vā te tathāgatassa no vā’ti? Tamenaṃ samannesamāno evaṃ jānāti– ‘ye vītimissā cakkhusotaviññeyyā dhammā, na te tathāgatassa saṃvijjantī’ti.  
　　 “Yato naṃ samannesamāno evaṃ jānāti– ‘ye vītimissā cakkhusotaviññeyyā dhammā, na te tathāgatassa saṃvijjantī’ti, tato naṃ uttariṃ samannesati– ‘ye vodātā cakkhusotaviññeyyā dhammā, saṃvijjanti vā te tathāgatassa no vā’ti? Tamenaṃ samannesamāno evaṃ jānāti– ‘ye vodātā cakkhusotaviññeyyā dhammā, saṃvijjanti te tathāgatassā’ti.  
　　 “Yato naṃ samannesamāno evaṃ jānāti– ‘ye vodātā cakkhusotaviññeyyā dhammā, saṃvijjanti te tathāgatassā’ti, tato naṃ uttariṃ samannesati– ‘dīgharattaṃ samāpanno ayamāyasmā imaṃ kusalaṃ dhammaṃ, udāhu ittarasamāpanno’ti? Tamenaṃ samannesamāno evaṃ jānāti – ‘dīgharattaṃ samāpanno ayamāyasmā imaṃ kusalaṃ dhammaṃ, nāyamāyasmā ittarasamāpanno’ti.  
　　 “Yato naṃ samannesamāno evaṃ jānāti– ‘dīgharattaṃ samāpanno ayamāyasmā imaṃ kusalaṃ dhammaṃ, nāyamāyasmā ittarasamāpanno’ti, tato naṃ uttariṃ samannesati– ‘ñattajjhāpanno ayamāyasmā bhikkhu yasappatto, saṃvijjantassa idhekacce ādīnavā’ti? Na tāva, bhikkhave, bhikkhuno idhekacce ādīnavā saṃvijjanti yāva na ñattajjhāpanno hoti yasappatto. Yato ca kho, bhikkhave, bhikkhu ñattajjhāpanno hoti yasappatto athassa idhekacce ādīnavā saṃvijjanti. Tamenaṃ samannesamāno evaṃ jānāti– ‘ñattajjhāpanno ayamāyasmā bhikkhu yasappatto, nāssa idhekacce ādīnavā saṃvijjantī’ti.  
　　 “Yato naṃ samannesamāno evaṃ jānāti– ‘ñattajjhāpanno ayamāyasmā bhikkhu yasappatto, nāssa idhekacce ādīnavā saṃvijjantī’ti, tato naṃ uttariṃ samannesati– ‘abhayūparato ayamāyasmā, nāyamāyasmā bhayūparato; vītarāgattā kāme na sevati khayā rāgassā’ti? Tamenaṃ samannesamāno evaṃ jānāti– ‘abhayūparato ayamāyasmā, nāyamāyasmā bhayūparato; vītarāgattā kāme na sevati khayā rāgassā’ti. Tañce, bhikkhave, bhikkhuṃ pare evaṃ puccheyyuṃ– ‘ke panāyasmato ākārā, ke anvayā, yenāyasmā evaṃ vadesi– abhayūparato ayamāyasmā, nāyamāyasmā bhayūparato; vītarāgattā kāme na sevati khayā rāgassā’ti. Sammā byākaramāno, bhikkhave, bhikkhu evaṃ byākareyya– ‘tathā hi pana ayamāyasmā saṅghe vā viharanto eko vā viharanto, ye ca tattha sugatā ye ca tattha duggatā, ye ca tattha gaṇamanusāsanti, ye ca idhekacce āmisesu saṃdissanti, ye ca idhekacce āmisena anupalittā, nāyamāyasmā taṃ tena avajānāti Sammukhā kho pana metaṃ bhagavato sutaṃ sammukhā paṭiggahitaṃ– abhayūparatohamasmi, nāhamasmi bhayūparato, vītarāgattā kāme na sevāmi khayā rāgassā’ti.  
　　 489. “Tatra bhikkhave, tathāgatova uttariṃ paṭipucchitabbo– ‘ye saṃkiliṭṭhā cakkhusotaviññeyyā dhammā, saṃvijjanti vā te tathāgatassa no vā’ti? Byākaramāno, bhikkhave, tathāgato evaṃ byākareyya– ‘ye saṃkiliṭṭhā cakkhusotaviññeyyā dhammā, na te tathāgatassa saṃvijjantī’”ti.  
　　 “Ye vītimissā cakkhusotaviññeyyā dhammā, saṃvijjanti vā te tathāgatassa no vāti? Byākaramāno, bhikkhave, tathāgato evaṃ byākareyya– ‘ye vītimissā cakkhusotaviññeyyā dhammā, na te tathāgatassa saṃvijjantī’ti.  
　　 “Ye vodātā cakkhusotaviññeyyā dhammā, saṃvijjanti vā te tathāgatassa no vāti? Byākaramāno, bhikkhave, tathāgato evaṃ byākareyya– ‘ye vodātā cakkhusotaviññeyyā dhammā, saṃvijjanti te tathāgatassa; etaṃpathohamasmi, etaṃgocaro, no ca tena tammayo’ti.  
　　 “Evaṃvādiṃ kho, bhikkhave, satthāraṃ arahati sāvako upasaṅkamituṃ dhammassavanāya. Tassa satthā dhammaṃ deseti uttaruttariṃ paṇītapaṇītaṃ kaṇhasukkasappaṭibhāgaṃ. Yathā yathā kho, bhikkhave, bhikkhuno satthā dhammaṃ deseti uttaruttariṃ paṇītapaṇītaṃ kaṇhasukkasappaṭibhāgaṃ tathā tathā so tasmiṃ dhamme abhiññāya idhekaccaṃ dhammaṃ dhammesu niṭṭhaṃ gacchati, satthari pasīdati– ‘sammāsambuddho bhagavā, svākkhāto bhagavatā dhammo, suppaṭipanno saṅgho’ti. Tañce, bhikkhave, bhikkhuṃ pare evaṃ puccheyyuṃ– ‘ke panāyasmato ākārā, ke anvayā, yenāyasmā evaṃ vadesi– sammāsambuddho bhagavā svākkhāto bhagavatā dhammo, suppaṭipanno saṅgho’ti? Sammā byākaramāno, bhikkhave, bhikkhu evaṃ byākareyya – ‘idhāhaṃ, āvuso, yena bhagavā tenupasaṅkamiṃ dhammassavanāya. Tassa me bhagavā dhammaṃ deseti uttaruttariṃ paṇītapaṇītaṃ kaṇhasukkasappaṭibhāgaṃ. Yathā yathā me, āvuso bhagavā dhammaṃ deseti uttaruttariṃ paṇītapaṇītaṃ kaṇhasukkasappaṭibhāgaṃ tathā tathāhaṃ tasmiṃ dhamme abhiññāya idhekaccaṃ dhammaṃ dhammesu niṭṭhamagamaṃ, satthari pasīdiṃ – sammāsambuddho bhagavā, svākkhāto bhagavatā, dhammo, suppaṭipanno saṅgho’ti.  
　　 490. “Yassa kassaci, bhikkhave, imehi ākārehi imehi padehi imehi byañjanehi tathāgate saddhā niviṭṭhā hoti mūlajātā patiṭṭhitā, ayaṃ vuccati, bhikkhave, ākāravatī saddhā dassanamūlikā, daḷhā; asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ. Evaṃ kho, bhikkhave, tathāgate dhammasamannesanā hoti. Evañca pana tathāgato dhammatāsusamanniṭṭho hotī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Vīmaṃsakasuttaṃ niṭṭhitaṃ sattamaṃ.
