---
title: 中部148经:六六经
pubDate: 2026-01-19 13:32:33
categories: ['巴利三藏']
description: ''
slug: 
tags: [中部]
draft: false
---
中部148经 六六经

我曾这样听闻：

有一次，世尊住在舍卫城祇树林给孤独园。在那儿，世尊对比丘们说：“比丘们！”

比丘们回答世尊：“尊者！”

世尊如此说道：“比丘们，我将为你们宣说善始、善中、善终，具足义理与文辞的法，我将揭示彻底圆满、清净的梵行，即‘六六’。你们当听，善加作意；我将宣说。”

比丘们回答世尊：“是的，尊者！”

世尊如此说道：

“六内处应当被了知，六外处应当被了知，六识身应当被了知，六触身应当被了知，六受身应当被了知，六爱身应当被了知。”

“‘六内处应当被了知’——这话是这样说的。这话是针对什么说的呢？眼处、耳处、鼻处、舌处、身处、意处。因此，这话是针对‘六内处应当被了知’而说的。这是第一个六。

‘六外处应当被了知’——这话是这样说的。这话是针对什么说的呢？色处、声处、香处、味处、触处、法处。因此，这话是针对‘六外处应当被了知’而说的。这是第二个六。

‘六识身应当被了知’——这话是这样说的。这话是针对什么说的呢？缘眼与色，生起眼识；缘耳与声，生起耳识；缘鼻与香，生起鼻识；缘舌与味，生起舌识；缘身与触，生起身识；缘意与法，生起意识。因此，这话是针对‘六识身应当被了知’而说的。这是第三个六。

‘六触身应当被了知’——这话是这样说的。这话是针对什么说的呢？缘眼与色，生起眼识，三者和合即是触；缘耳与声，生起耳识，三者和合即是触；缘鼻与香，生起鼻识，三者和合即是触；缘舌与味，生起舌识，三者和合即是触；缘身与触，生起身识，三者和合即是触；缘意与法，生起意识，三者和合即是触。因此，这话是针对‘六触身应当被了知’而说的。这是第四个六。

‘六受身应当被了知’——这话是这样说的。这话是针对什么说的呢？缘眼与色，生起眼识，三者和合即是触，以触为缘生起受；缘耳与声，生起耳识，三者和合即是触，以触为缘生起受；缘鼻与香，生起鼻识，三者和合即是触，以触为缘生起受；缘舌与味，生起舌识，三者和合即是触，以触为缘生起受；缘身与触，生起身识，三者和合即是触，以触为缘生起受；缘意与法，生起意识，三者和合即是触，以触为缘生起受。因此，这话是针对‘六受身应当被了知’而说的。这是第五个六。

‘六爱身应当被了知’——这话是这样说的。这话是针对什么说的呢？缘眼与色，生起眼识，三者和合即是触，以触为缘生起受，以受为缘生起爱；缘耳与声，生起耳识……缘鼻与香，生起鼻识……缘舌与味，生起舌识……缘身与触，生起身识……缘意与法，生起意识，三者和合即是触，以触为缘生起受，以受为缘生起爱。因此，这话是针对‘六爱身应当被了知’而说的。这是第六个六。

“若有人说：‘眼是自我’，这不成立。因为眼有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘眼是自我’，这不成立。因此，眼是无我。

若有人说：‘色是自我’，这不成立。因为色有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘色是自我’，这不成立。因此，眼是无我，色是无我。

若有人说：‘眼识是自我’，这不成立。因为眼识有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘眼识是自我’，这不成立。因此，眼是无我，色是无我，眼识是无我。

若有人说：‘眼触是自我’，这不成立。因为眼触有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘眼触是自我’，这不成立。因此，眼是无我，色是无我，眼识是无我，眼触是无我。

若有人说：‘受是自我’，这不成立。因为受有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘受是自我’，这不成立。因此，眼是无我，色是无我，眼识是无我，眼触是无我，受是无我。

若有人说：‘爱是自我’，这不成立。因为爱有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘爱是自我’，这不成立。因此，眼是无我，色是无我，眼识是无我，眼触是无我，受是无我，爱是无我。

“若有人说：‘耳是自我’……（同上）……若有人说：‘鼻是自我’……（同上）……若有人说：‘舌是自我’……（同上）……若有人说：‘身是自我’……（同上）……若有人说：‘意是自我’，这不成立。因为意有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘意是自我’，这不成立。因此，意是无我。

若有人说：‘法是自我’，这不成立。因为法有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘法是自我’，这不成立。因此，意是无我，法是无我。

若有人说：‘意识是自我’，这不成立。因为意识有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘意识是自我’，这不成立。因此，意是无我，法是无我，意识是无我。

若有人说：‘意触是自我’，这不成立。因为意触有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘意触是自我’，这不成立。因此，意是无我，法是无我，意识是无我，意触是无我。

若有人说：‘受是自我’，这不成立。因为受有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘受是自我’，这不成立。因此，意是无我，法是无我，意识是无我，意触是无我，受是无我。

若有人说：‘爱是自我’，这不成立。因为爱有生起，也有坏灭，这是可以知道的。如果它有生起，也有坏灭，那他就会认为：‘我的自我生起又坏灭。’所以，若有人说‘爱是自我’，这不成立。因此，意是无我，法是无我，意识是无我，意触是无我，受是无我，爱是无我。

“比丘们，此即导致身见生起的修行之道：他把眼看作‘这是我的，我就是这个，这是我的自我’；他把色看作‘这是我的，我就是这个，这是我的自我’；他把眼识看作‘这是我的，我就是这个，这是我的自我’；他把眼触看作‘这是我的，我就是这个，这是我的自我’；他把受看作‘这是我的，我就是这个，这是我的自我’；他把爱看作‘这是我的，我就是这个，这是我的自我’；他把耳看作‘这是我的，我就是这个，这是我的自我’……（同上）……他把鼻看作‘这是我的，我就是这个，这是我的自我’……（同上）……他把舌看作‘这是我的，我就是这个，这是我的自我’……（同上）……他把身看作‘这是我的，我就是这个，这是我的自我’……（同上）……他把意看作‘这是我的，我就是这个，这是我的自我’；他把法看作‘这是我的，我就是这个，这是我的自我’；他把意识看作‘这是我的，我就是这个，这是我的自我’；他把意触看作‘这是我的，我就是这个，这是我的自我’；他把受看作‘这是我的，我就是这个，这是我的自我’；他把爱看作‘这是我的，我就是这个，这是我的自我’。

比丘们，此即导致身见灭尽的修行之道：他把眼看作‘这不是我的，我不是这个，这不是我的自我’；他把色看作‘这不是我的，我不是这个，这不是我的自我’；他把眼识看作‘这不是我的，我不是这个，这不是我的自我’；他把眼触看作‘这不是我的，我不是这个，这不是我的自我’；他把受看作‘这不是我的，我不是这个，这不是我的自我’；他把爱看作‘这不是我的，我不是这个，这不是我的自我’；他把耳看作‘这不是我的，我不是这个，这不是我的自我’……（同上）……他把鼻看作‘这不是我的，我不是这个，这不是我的自我’……（同上）……他把舌看作‘这不是我的，我不是这个，这不是我的自我’……（同上）……他把身看作‘这不是我的，我不是这个，这不是我的自我’……（同上）……他把意看作‘这不是我的，我不是这个，这不是我的自我’；他把法看作‘这不是我的，我不是这个，这不是我的自我’；他把意识看作‘这不是我的，我不是这个，这不是我的自我’；他把意触看作‘这不是我的，我不是这个，这不是我的自我’；他把受看作‘这不是我的，我不是这个，这不是我的自我’；他把爱看作‘这不是我的，我不是这个，这不是我的自我’。

“比丘们，缘眼与色，生起眼识，三者和合即是触，以触为缘生起乐受、苦受或不苦不乐受。当他受乐受触动时，他欢喜、赞叹、执着。于是随眠贪欲随之而生。当他受苦受触动时，他悲伤、疲惫、哀叹、捶胸、陷入迷惑。于是随眠瞋恚随之而生。当他受不苦不乐受触动时，他不能如实地了知该受的生起、坏灭、乐味、过患和出离。于是随眠无明随之而生。比丘们，如果他不能舍弃乐受的随眠贪欲，不能除去苦受的随眠瞋恚，不能根除不苦不乐受的随眠无明，不能舍弃无明，不能生起明，他就能在今生了结痛苦——此说不成立。

缘耳与声，生起耳识……（同上）……缘鼻与香，生起鼻识……（同上）……缘舌与味，生起舌识……（同上）……缘身与触，生起身识……（同上）……缘意与法，生起意识，三者和合即是触，以触为缘生起乐受、苦受或不苦不乐受。当他受乐受触动时，他欢喜、赞叹、执着。于是随眠贪欲随之而生。当他受苦受触动时，他悲伤、疲惫、哀叹、捶胸、陷入迷惑。于是随眠瞋恚随之而生。当他受不苦不乐受触动时，他不能如实地了知该受的生起、坏灭、乐味、过患和出离。于是随眠无明随之而生。比丘们，如果他不能舍弃乐受的随眠贪欲，不能除去苦受的随眠瞋恚，不能根除不苦不乐受的随眠无明，不能舍弃无明，不能生起明，他就能在今生了结痛苦——此说不成立。

“比丘们，缘眼与色，生起眼识，三者和合即是触，以触为缘生起乐受、苦受或不苦不乐受。当他受乐受触动时，他不再欢喜、不再赞叹、不再执着。于是随眠贪欲不再随之而生。当他受苦受触动时，他不再悲伤、不再疲惫、不再哀叹、不再捶胸、不再陷入迷惑。于是随眠瞋恚不再随之而生。当他受不苦不乐受触动时，他如实地了知该受的生起、坏灭、乐味、过患和出离。于是随眠无明不再随之而生。比丘们，如果他舍弃乐受的随眠贪欲，除去苦受的随眠瞋恚，根除不苦不乐受的随眠无明，舍弃无明，生起明，他就能在今生了结痛苦——此说成立。

缘耳与声，生起耳识……（同上）……

缘鼻与香，生起鼻识……（同上）……

缘舌与味，生起舌识……（同上）……

缘身与触，生起身识……（同上）……

缘意与法，生起意识，三者和合即是触，以触为缘生起乐受、苦受或不苦不乐受。当他受乐受触动时，他不再欢喜、不再赞叹、不再执着。于是随眠贪欲不再随之而生。当他受苦受触动时，他不再悲伤、不再疲惫、不再哀叹、不再捶胸、不再陷入迷惑。于是随眠瞋恚不再随之而生。当他受不苦不乐受触动时，他如实地了知该受的生起、坏灭、乐味、过患和出离。于是随眠无明不再随之而生。比丘们，如果他舍弃乐受的随眠贪欲，除去苦受的随眠瞋恚，根除不苦不乐受的随眠无明，舍弃无明，生起明，他就能在今生了结痛苦——此说成立。

“比丘们，如此观察的已闻圣弟子，对眼厌离，对色厌离，对眼识厌离，对眼触厌离，对受厌离，对爱厌离。对耳厌离，对声厌离……（同上）……对鼻厌离，对香厌离……（同上）……对舌厌离，对味厌离……（同上）……对身厌离，对触厌离……（同上）……对意厌离，对法厌离，对意识厌离，对意触厌离，对受厌离，对爱厌离。因厌离而离贪，因离贪而解脱。解脱时，他知道‘我已解脱’。他了知：‘生已尽，梵行已立，所作已办，不复受后有。’”

世尊如此说道。那些比丘心满意足，欢喜世尊所说。世尊宣说此经时，大约有六十位比丘，其心无取着地从诸漏中解脱。

《六六经》第六终。  
巴利语经文  
MN.148/(6) Chachakkasuttaṃ  
　　 420. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “dhammaṃ vo, bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāsessāmi, yadidaṃ – cha chakkāni. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “Cha ajjhattikāni āyatanāni veditabbāni, cha bāhirāni āyatanāni veditabbāni, cha viññāṇakāyā veditabbā, cha phassakāyā veditabbā, cha vedanākāyā veditabbā, cha taṇhākāyā veditabbā.  
　　 421. “‘Cha ajjhattikāni āyatanāni veditabbānī’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ kāyāyatanaṃ, manāyatanaṃ. ‘Cha ajjhattikāni āyatanāni veditabbānī’ti– iti yaṃ taṃ vuttaṃ, idametaṃ paṭicca vuttaṃ. Idaṃ paṭhamaṃ chakkaṃ.  
　　 “‘Cha bāhirāni āyatanāni veditabbānī’ti– iti kho panetaṃ vuttaṃ Kiñcetaṃ paṭicca vuttaṃ? Rūpāyatanaṃ, saddāyatanaṃ, gandhāyatanaṃ, rasāyatanaṃ, phoṭṭhabbāyatanaṃ, dhammāyatanaṃ. ‘Cha bāhirāni āyatanāni veditabbānī’ti– iti yaṃ taṃ vuttaṃ, idametaṃ paṭicca vuttaṃ. Idaṃ dutiyaṃ chakkaṃ.  
　　 “‘Cha viññāṇakāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhuñca paṭicca rūpe ca uppajjati cakkhuviññāṇaṃ, sotañca paṭicca sadde ca uppajjati sotaviññāṇaṃ, ghānañca paṭicca gandhe ca uppajjati ghānaviññāṇaṃ, jivhañca paṭicca rase ca uppajjati jivhāviññāṇaṃ, kāyañca paṭicca phoṭṭhabbe ca uppajjati kāyaviññāṇaṃ, manañca paṭicca dhamme ca uppajjati manoviññāṇaṃ. ‘Cha viññāṇakāyā veditabbā’ti– iti yaṃ taṃ vuttaṃ, idametaṃ paṭicca vuttaṃ. Idaṃ tatiyaṃ chakkaṃ.  
　　 “‘Cha phassakāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso; sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso; ghānañca paṭicca gandhe ca uppajjati ghānaviññāṇaṃ, tiṇṇaṃ saṅgati phasso; jivhañca paṭicca rase ca uppajjati jivhāviññāṇaṃ, tiṇṇaṃ saṅgati phasso; kāyañca paṭicca phoṭṭhabbe ca uppajjati kāyaviññāṇaṃ, tiṇṇaṃ saṅgati phasso; manañca paṭicca dhamme ca uppajjati manoviññāṇaṃ, tiṇṇaṃ saṅgati phasso. ‘Cha phassakāyā veditabbā’ti– iti yaṃ taṃ vuttaṃ, idametaṃ paṭicca vuttaṃ. Idaṃ catutthaṃ chakkaṃ.  
　　 “‘Cha vedanākāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā vedanā; sotañca paṭicca sadde ca uppajjati sotaviññāṇaṃ, tiṇṇaṃ saṅgati phasso, phassapaccayā vedanā; ghānañca paṭicca gandhe ca uppajjati ghānaviññāṇaṃ, tiṇṇaṃ saṅgati phasso, phassapaccayā vedanā; jivhañca paṭicca rase ca uppajjati jivhāviññāṇaṃ, tiṇṇaṃ saṅgati phasso, phassapaccayā vedanā; kāyañca paṭicca phoṭṭhabbe ca uppajjati kāyaviññāṇaṃ, tiṇṇaṃ saṅgati phasso, phassapaccayā vedanā; manañca paṭicca dhamme ca uppajjati manoviññāṇaṃ, tiṇṇaṃ saṅgati phasso, phassapaccayā vedanā. ‘Cha vedanākāyā veditabbā’ti– iti yaṃ taṃ vuttaṃ, idametaṃ paṭicca vuttaṃ. Idaṃ pañcamaṃ chakkaṃ.  
　　 “‘Cha taṇhākāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhuñca paṭicca rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā vedanā, vedanāpaccayā taṇhā; sotañca paṭicca sadde ca uppajjati sotaviññāṇaṃ …pe… ghānañca paṭicca gandhe ca uppajjati ghānaviññāṇaṃ… jivhañca paṭicca rase ca uppajjati jivhāviññāṇaṃ… kāyañca paṭicca phoṭṭhabbe ca uppajjati kāyaviññāṇaṃ… manañca paṭicca dhamme ca uppajjati manoviññāṇaṃ, tiṇṇaṃ saṅgati phasso, phassapaccayā vedanā, vedanāpaccayā taṇhā. ‘Cha taṇhākāyā veditabbā’ti– iti yaṃ taṃ vuttaṃ, idametaṃ paṭicca vuttaṃ. Idaṃ chaṭṭhaṃ chakkaṃ.  
　　 422. “‘Cakkhu attā’ti yo vadeyya taṃ na upapajjati. Cakkhussa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘cakkhu attā’ti yo vadeyya. Iti cakkhu anattā.  
　　 “‘Rūpā attā’ti yo vadeyya taṃ na upapajjati. Rūpānaṃ uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘rūpā attā’ti yo vadeyya. Iti cakkhu anattā, rūpā anattā.  
　　 “‘Cakkhuviññāṇaṃ attā’ti yo vadeyya taṃ na upapajjati. Cakkhuviññāṇassa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘cakkhuviññāṇaṃ attā’ti yo vadeyya. Iti cakkhu anattā, rūpā anattā, cakkhuviññāṇaṃ anattā.  
　　 “‘Cakkhusamphasso attā’ti yo vadeyya taṃ na upapajjati. Cakkhusamphassassa uppādopi vayopi paññāyati Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘cakkhusamphasso attā’ti yo vadeyya. Iti cakkhu anattā, rūpā anattā, cakkhuviññāṇaṃ anattā, cakkhusamphasso anattā.  
　　 “‘Vedanā attā’ti yo vadeyya taṃ na upapajjati. Vedanāya uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘vedanā attā’ti yo vadeyya. Iti cakkhu anattā, rūpā anattā, cakkhuviññāṇaṃ anattā, cakkhusamphasso anattā, vedanā anattā.  
　　 “‘Taṇhā attā’ti yo vadeyya taṃ na upapajjati. Taṇhāya uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘taṇhā attā’ti yo vadeyya. Iti cakkhu anattā, rūpā anattā, cakkhuviññāṇaṃ anattā, cakkhusamphasso anattā, vedanā anattā, taṇhā anattā.  
　　 423. “‘Sotaṃ attā’ti yo vadeyya …pe… ‘ghānaṃ attā’ti yo vadeyya… ‘jivhā attā’ti yo vadeyya… ‘kāyo attā’ti yo vadeyya… ‘mano attā’ti yo vadeyya taṃ na upapajjati. Manassa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘mano attā’ti yo vadeyya. Iti mano anattā.  
　　 “‘Dhammā attā’ti yo vadeyya taṃ na upapajjati. Dhammānaṃ uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘dhammā attā’ti yo vadeyya. Iti mano anattā, dhammā anattā.  
　　 “‘Manoviññāṇaṃ attā’ti yo vadeyya taṃ na upapajjati. Manoviññāṇassa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘manoviññāṇaṃ attā’ti yo vadeyya. Iti mano anattā, dhammā anattā, manoviññāṇaṃ anattā.  
　　 “‘Manosamphasso attā’ti yo vadeyya taṃ na upapajjati. Manosamphassassa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘manosamphasso attā’ti yo vadeyya. Iti mano anattā, dhammā anattā, manoviññāṇaṃ anattā, manosamphasso anattā.  
　　 “‘Vedanā attā’ti yo vadeyya taṃ na upapajjati. Vedanāya uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘vedanā attā’ti yo vadeyya. Iti mano anattā, dhammā anattā, manoviññāṇaṃ anattā, manosamphasso anattā, vedanā anattā.  
　　 “‘Taṇhā attā’ti yo vadeyya taṃ na upapajjati. Taṇhāya uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ca veti cā’ti iccassa evamāgataṃ hoti. Tasmā taṃ na upapajjati– ‘taṇhā attā’ti yo vadeyya. Iti mano anattā, dhammā anattā, manoviññāṇaṃ anattā, manosamphasso anattā, vedanā anattā, taṇhā anattā.  
　　 424. “Ayaṃ kho pana, bhikkhave, sakkāyasamudayagāminī paṭipadā– cakkhuṃ ‘etaṃ mama, esohamasmi, eso me attā’ti samanupassati; rūpe ‘etaṃ mama, esohamasmi, eso me attā’ti samanupassati; cakkhuviññāṇaṃ ‘etaṃ mama, esohamasmi, eso me attā’ti samanupassati; cakkhusamphassaṃ ‘etaṃ mama, esohamasmi, eso me attā’ti samanupassati; vedanaṃ ‘etaṃ mama esohamasmi, eso me attā’ti samanupassati; taṇhaṃ ‘etaṃ mama, esohamasmi, eso me attā’ti samanupassati; sotaṃ ‘etaṃ mama, esohamasmi, eso me attā’ti samanupassati …pe… ghānaṃ ‘etaṃ mama, esohamasmi, eso me attā’ti samanupassati …pe… jivhaṃ ‘etaṃ mama, esohamasmi, eso me attā’ti samanupassati …pe… kāyaṃ ‘etaṃ mama, esohamasmi, eso me attā’ti samanupassati …pe… manaṃ ‘etaṃ mama, esohamasmi, eso me attā’ti samanupassati, dhamme ‘etaṃ mama, esohamasmi, eso me attā’ti samanupassati, manoviññāṇaṃ ‘etaṃ mama, esohamasmi, eso me attā’ti samanupassati, manosamphassaṃ ‘etaṃ mama, esohamasmi, eso me attā’ti samanupassati, vedanaṃ ‘etaṃ mama, esohamasmi, eso me attā’ti samanupassati, taṇhaṃ ‘etaṃ mama, esohamasmi, eso me attā’ti samanupassati.  
　　 “Ayaṃ kho pana, bhikkhave, sakkāyanirodhagāminī paṭipadā– cakkhuṃ ‘netaṃ mama, nesohamasmi, na meso attā’ti samanupassati. Rūpe ‘netaṃ mama, nesohamasmi, na meso attā’ti samanupassati. Cakkhuviññāṇaṃ ‘netaṃ mama, nesohamasmi, na meso attā’ti samanupassati. Cakkhusamphassaṃ ‘netaṃ mama, nesohamasmi, na meso attā’ti samanupassati. Vedanaṃ ‘netaṃ mama, nesohamasmi, na meso attā’ti samanupassati. Taṇhaṃ ‘netaṃ mama, nesohamasmi, na meso attā’ti samanupassati. Sotaṃ ‘netaṃ mama, nesohamasmi, na meso attā’ti samanupassati …pe… ghānaṃ ‘netaṃ mama, nesohamasmi, na meso attā’ti samanupassati… jivhaṃ ‘netaṃ mama, nesohamasmi, na meso attā’ti samanupassati… kāyaṃ ‘netaṃ mama, nesohamasmi, na meso attā’ti samanupassati… manaṃ ‘netaṃ mama, nesohamasmi, na meso attā’ti samanupassati. Dhamme ‘netaṃ mama, nesohamasmi, na meso attā’ti samanupassati. Manoviññāṇaṃ ‘netaṃ mama, nesohamasmi, na meso attā’ti samanupassati. Manosamphassaṃ ‘netaṃ mama, nesohamasmi, na meso attā’ti samanupassati. Vedanaṃ ‘netaṃ mama, nesohamasmi, na meso attā’ti samanupassati. Taṇhaṃ ‘netaṃ mama, nesohamasmi, na meso attā’ti samanupassati.  
　　 425. “Cakkhuñca, bhikkhave, paṭicca rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā. So sukhāya vedanāya phuṭṭho samāno abhinandati abhivadati ajjhosāya tiṭṭhati. Tassa rāgānusayo anuseti. Dukkhāya vedanāya phuṭṭho samāno socati kilamati paridevati urattāḷiṃ kandati sammohaṃ āpajjati. Tassa paṭighānusayo anuseti. Adukkhamasukhāya vedanāya phuṭṭho samāno tassā vedanāya samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Tassa avijjānusayo anuseti. So vata, bhikkhave, sukhāya vedanāya rāgānusayaṃ appahāya dukkhāya vedanāya paṭighānusayaṃ appaṭivinodetvā adukkhamasukhāya vedanāya avijjānusayaṃ asamūhanitvā avijjaṃ appahāya vijjaṃ anuppādetvā diṭṭheva dhamme dukkhassantakaro bhavissatīti– netaṃ ṭhānaṃ vijjati.  
　　 “Sotañca, bhikkhave, paṭicca sadde ca uppajjati sotaviññāṇaṃ …pe… ghānañca, bhikkhave, paṭicca gandhe ca uppajjati ghānaviññāṇaṃ …pe… jivhañca, bhikkhave, paṭicca rase ca uppajjati jivhāviññāṇaṃ …pe… kāyañca, bhikkhave, paṭicca phoṭṭhabbe ca uppajjati kāyaviññāṇaṃ …pe… manañca, bhikkhave, paṭicca dhamme ca uppajjati manoviññāṇaṃ, tiṇṇaṃ saṅgati phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā. So sukhāya vedanāya phuṭṭho samāno abhinandati abhivadati ajjhosāya tiṭṭhati. Tassa rāgānusayo anuseti. Dukkhāya vedanāya phuṭṭho samāno socati kilamati paridevati urattāḷiṃ kandati sammohaṃ āpajjati. Tassa paṭighānusayo anuseti. Adukkhamasukhāya vedanāya phuṭṭho samāno tassā vedanāya samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Tassa avijjānusayo anuseti. So vata, bhikkhave, sukhāya vedanāya rāgānusayaṃ appahāya dukkhāya vedanāya paṭighānusayaṃ appaṭivinodetvā adukkhamasukhāya vedanāya avijjānusayaṃ asamūhanitvā avijjaṃ appahāya vijjaṃ anuppādetvā diṭṭheva dhamme dukkhassantakaro bhavissatīti– netaṃ ṭhānaṃ vijjati.  
　　 426. “Cakkhuñca bhikkhave, paṭicca rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā. So sukhāya vedanāya phuṭṭho samāno nābhinandati nābhivadati nājjhosāya tiṭṭhati. Tassa rāgānusayo nānuseti. Dukkhāya vedanāya phuṭṭho samāno na socati na kilamati paridevati na urattāḷiṃ kandati na sammohaṃ āpajjati. Tassa paṭighānusayo nānuseti. Adukkhamasukhāya vedanāya phuṭṭho samāno tassā vedanāya samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Tassa avijjānusayo nānuseti. So vata, bhikkhave, sukhāya vedanāya rāgānusayaṃ pahāya dukkhāya vedanāya paṭighānusayaṃ paṭivinodetvā adukkhamasukhāya vedanāya avijjānusayaṃ samūhanitvā avijjaṃ pahāya vijjaṃ uppādetvā diṭṭheva dhamme dukkhassantakaro bhavissatīti– ṭhānametaṃ vijjati.  
　　 “Sotañca, bhikkhave, paṭicca sadde ca uppajjati sotaviññāṇaṃ …pe….  
　　 “Ghānañca, bhikkhave, paṭicca gandhe ca uppajjati ghānaviññāṇaṃ …pe….  
　　 “Jivhañca, bhikkhave, paṭicca rase ca uppajjati jivhāviññāṇaṃ …pe…  
　　 “Kāyañca, bhikkhave, paṭicca phoṭṭhabbe ca uppajjati kāyaviññāṇaṃ …pe….  
　　 “Manañca, bhikkhave, paṭicca dhamme ca uppajjati manoviññāṇaṃ tiṇṇaṃ saṅgati phasso, phassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā. So sukhāya vedanāya phuṭṭho samāno nābhinandati nābhivadati nājjhosāya tiṭṭhati. Tassa rāgānusayo nānuseti. Dukkhāya vedanāya phuṭṭho samāno na socati na kilamati na paridevati na urattāḷiṃ kandati na sammohaṃ āpajjati. Tassa paṭighānusayo nānuseti. Adukkhamasukhāya vedanāya phuṭṭho samāno tassā vedanāya samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Tassa avijjānusayo nānuseti. So vata, bhikkhave, sukhāya vedanāya rāgānusayaṃ pahāya dukkhāya vedanāya paṭighānusayaṃ paṭivinodetvā adukkhamasukhāya vedanāya avijjānusayaṃ samūhanitvā avijjaṃ pahāya vijjaṃ uppādetvā diṭṭheva dhamme dukkhassantakaro bhavissatīti– ṭhānametaṃ vijjati.  
　　 427. “Evaṃ passaṃ, bhikkhave, sutavā ariyasāvako cakkhusmiṃ nibbindati, rūpesu nibbindati, cakkhuviññāṇe nibbindati, cakkhusamphasse nibbindati, vedanāya nibbindati, taṇhāya nibbindati. Sotasmiṃ nibbindati, saddesu nibbindati …pe… ghānasmiṃ nibbindati, gandhesu nibbindati… jivhāya nibbindati, rasesu nibbindati… kāyasmiṃ nibbindati, phoṭṭhabbesu nibbindati… manasmiṃ nibbindati, dhammesu nibbindati, manoviññāṇe nibbindati, manosamphasse nibbindati, vedanāya nibbindati, taṇhāya nibbindati. Nibbindaṃ virajjati virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiṃ kho pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya āsavehi cittāni vimucciṃsūti.  
　　 Chachakkasuttaṃ niṭṭhitaṃ chaṭṭhaṃ.