---
title: 中部98经:婆悉特经
pubDate: 2026-01-16 16:31
categories: ['巴利三藏']
draft: false
tags: [中部]
---
中部98经 婆悉特经

我曾这样听闻：有一次，世尊住在伊车能伽罗的伊车能伽罗林中。那时，许多知名且受人尊敬的婆罗门大师居住在伊车能伽罗，他们是：阐基婆罗门、多罗伽婆罗门、钵伽罗娑提婆罗门、闍奴娑尼婆罗门、都提耶婆罗门，以及其他许多知名且受人尊敬的婆罗门大师。那时，婆悉特和婆罗堕阇两位青年在散步游行时，心中生起了这样的对话：“喂，如何才能成为婆罗门呢？”婆罗堕阇青年这样说：“喂，凡是父母双方出身良好，七代祖先血统纯净，在种姓方面未受指责、未受非议的，到此为止，喂，他就是婆罗门。”婆悉特青年这样说：“喂，凡是具戒且行为端正的，到此为止，喂，他就是婆罗门。”婆罗堕阇青年未能说服婆悉特青年，婆悉特青年也未能说服婆罗堕阇青年。于是，婆悉特青年对婆罗堕阇青年说：“喂，婆罗堕阇，这位释迦子乔达摩沙门，从释迦族出家，现在住在伊车能伽罗的伊车能伽罗林中。关于这位乔达摩尊者，有这样美好的声誉传扬开来：‘那位世尊是阿罗汉、正等正觉者、明行具足者、善逝、世间解、无上士、调御丈夫、天人师、佛、世尊。’喂，婆罗堕阇，我们去乔达摩沙门那里吧！去到那里，我们向乔达摩沙门请教此事。乔达摩沙门如何为我们解说，我们就如何记住。”婆罗堕阇青年回答婆悉特青年说：“好的，喂！”

于是，婆悉特和婆罗堕阇两位青年来到世尊所在之处；来到后，他们与世尊互相问候。问候完毕，他们坐在一旁。坐在一旁的婆悉特青年以偈颂对世尊说：

“我们两人都自称是通晓三吠陀者，

我是钵伽罗娑提的弟子，他是多罗伽的弟子。

对于三吠陀所阐述的，我们完全掌握；

我们是词句的解释者，在诵读方面如同导师。

然而，乔达摩，我们在种姓论上存在争议。

婆罗堕阇说：‘婆罗门是因生而为。’

而我则说：‘婆罗门是因业而为。’请明眼者明鉴。

我们两人都无法说服对方；

我们前来向您这位闻名于世的正等觉者请教。

如同人们双手合十，恭敬礼拜那无垢的月亮，

乔达摩，世间的人们也崇敬礼拜您。

乔达摩，我们请教这位世间之眼：

婆罗门是因生而为，还是因业而为？

请为我们这些无知者解说，让我们知道何为婆罗门。”

“婆悉特，我将为你们次第如实地解说，

关于众生种类之划分，各种不同的种类。

你们知道草木，它们并非能认知；

它们的种类特征是因生而异，它们确实是不同的种类。

从昆虫、飞蛾，直到蚁虫，

它们的种类特征是因生而异，它们确实是不同的种类。

你们知道四足动物，无论是小的还是大的；

它们的种类特征是因生而异，它们确实是不同的种类。

你们知道腹行类，那些长背的爬行动物；

它们的种类特征是因生而异，它们确实是不同的种类。

你们知道鱼类，那些生活在水中的水生动物；

它们的种类特征是因生而异，它们确实是不同的种类。

你们知道鸟类，那些以翅膀飞行的空中动物；

它们的种类特征是因生而异，它们确实是不同的种类。

正如这些种类，其种类特征各有不同；

然而在人类中，并没有因生而异的种类特征。

不是因为头发、头部，不是因为耳朵、眼睛；

不是因为嘴巴、鼻子，不是因为嘴唇、眉毛。

不是因为颈部、肩部，不是因为腹部、背部；

不是因为臀部、胸部，不是因为生殖器官、性行为。

不是因为手、脚，不是因为手指、指甲；

不是因为小腿、大腿，不是因为肤色、声音。

没有因生而异的种类特征，如同其他种类。

“然而在人类的身体上，并没有这些（种类特征）。

人类中的区分，仅是约定俗成的称谓。

任何人在人类中，以畜牧为生者，

婆悉特，当知他是 农夫，而不是婆罗门。

任何人在人类中，以各种技艺为生者，

婆悉特，当知他是 工匠，而不是婆罗门。

任何人在人类中，以商业为生者，

婆悉特，当知他是 商人，而不是婆罗门。

任何人在人类中，以他人仆役为生者，

婆悉特，当知他是 仆役，而不是婆罗门。

任何人在人类中，以不与取为生者，

婆悉特，当知他是 盗贼，而不是婆罗门。

任何人在人类中，以弓箭为业者，

婆悉特，当知他是 士兵，而不是婆罗门。

任何人在人类中，以司祭为生者，

婆悉特，当知他是 祭司，而不是婆罗门。

任何人在人类中，治理村落与国土者，

婆悉特，当知他是 国王，而不是婆罗门。

我不称那些从母胎出生的人为婆罗门；

他只是一个‘您’字称谓者，如果他有所贪着。

我称那些 无所贪着、无所执取 的人为婆罗门。

“凡是斩断所有束缚，不再颤抖的人；

超越执着，解脱自在的，我称之为 婆罗门。

斩断了皮带、绳索，连同束缚带，

拔除了门闩，觉醒者，我称之为 婆罗门。

遭受辱骂、鞭打、束缚，而不怀怨地忍耐者；

以忍辱为力量，以忍辱为军队的，我称之为 婆罗门。

不嗔怒、持戒、具足德行、无垢染，

调伏自我、拥有最终身体的，我称之为 婆罗门。

如水珠不沾莲叶，如芥子不沾针尖；

不沾染欲乐的，我称之为 婆罗门。

在此世就已了知自身苦之尽头者；

放下重担、解脱自在的，我称之为 婆罗门。

深具智慧、聪明，善知正道与邪道者；

已达到最高目标的，我称之为 婆罗门。

不与居家者混杂，也不与无家者混杂；

无家可归、少欲的，我称之为 婆罗门。

对一切众生，无论是颤动的还是不动的，都放下武器；

不杀生、不教唆杀生的，我称之为 婆罗门。

在与敌对者中无敌对，在持有武器者中已寂灭；

在执取者中无所执取的，我称之为 婆罗门。

凡是贪、嗔、慢、恨皆已去除，

如同芥子从针尖上掉落的，我称之为 婆罗门。

“说出柔和、令人明了、真实的言语；

不说任何会伤害他人的话语的，我称之为 婆罗门。

凡是长、短、微小、粗大、美好、不美好之物；

在世间不取他人未给之物的，我称之为 婆罗门。

在此世和他世都没有任何希望的人；

无望、解脱自在的，我称之为 婆罗门。

凡是没有任何执着，因了知而无疑惑的人；

已达到不死之地的，我称之为 婆罗门。

凡是超越善与恶，超越二者束缚的人；

无忧、无尘垢、纯净的，我称之为 婆罗门。

如月亮般无垢、纯净、清澈、无染；

已断尽喜乐与存在的，我称之为 婆罗门。

凡是越过这泥泞的、艰难的、轮回的、愚痴的障碍；

已度脱彼岸，禅思、无动摇、无疑惑，

无所执取而涅槃的，我称之为 婆罗门。

凡是舍弃欲乐，无家可归而出家的人；

已断尽欲乐与存在的，我称之为 婆罗门。

凡是舍弃渴爱，无家可归而出家的人；

已断尽渴爱与存在的，我称之为 婆罗门。

凡是舍弃人间的束缚，超越天界的束缚；

已解脱所有束缚的，我称之为 婆罗门。

凡是舍弃爱与不爱，寂静无依的人；

已超越一切世间、勇猛的，我称之为 婆罗门。

凡是了知众生之死与生，通晓一切；

无所执着、善逝、觉醒的，我称之为 婆罗门。

天人、乾闼婆、人类都不知道其去处的人；

烦恼已尽、阿罗汉的，我称之为 婆罗门。

凡是过去、未来、现在都无任何挂碍的人；

无所贪着、无所执取的，我称之为 婆罗门。

尊贵、优秀、勇猛、大仙、已胜利的人；

无动摇、已受净浴、觉醒的，我称之为 婆罗门。

凡是了知宿命，看到天界与恶道；

并且已达到生死之尽头的，我称之为 婆罗门。

“这些在世间只是约定俗成、安立的名号和种姓；

是共同约定、共同生起的，在不同地方被安立的。

因长期随眠而固着、因无知而产生的见解；

无知的人们才会说：‘婆罗门是因生而为。’

不是因生而为婆罗门，也不是因生而不是婆罗门。

而是 因业而为婆罗门， 因业而而不是婆罗门。

农夫是因业而为，工匠是因业而为；

商人是因业而为，仆役是因业而为。

盗贼也是因业而为，士兵也是因业而为；

祭司是因业而为，国王也是因业而为。

智者们如实地看到这些业；

他们是缘起之见者，善知业报者。

世间依业而转，众生依业而转；

众生被业束缚，如同车轮被车轴束缚。

通过 苦行、梵行、自制、调伏；

以此，人成为婆罗门，这是最殊胜的婆罗门。

具足三明，寂静，不再轮回的人；

婆悉特，当知这样的人就是梵天、帝释天所认知。”

世尊这样说后，婆悉特和婆罗堕阇两位青年对世尊说：“乔达摩尊者，真是殊胜！乔达摩尊者，真是殊胜！乔达摩尊者，就像把倒下的扶正，把隐藏的显露，给迷路的人指出道路，在黑暗中持灯，让有眼者能看到形色一样，乔达摩尊者以各种方式阐明了法。我们皈依乔达摩尊者、法和比丘僧。请乔达摩尊者接受我们为优婆塞，从今天起，尽形寿皈依。”

婆悉特经第八终。  
MN.98/(8) Vāseṭṭhasuttaṃ  
　　 454. Evaṃ me sutaṃ– ekaṃ samayaṃ bhagavā icchānaṅgale viharati icchānaṅgalavanasaṇḍe. Tena kho pana samayena sambahulā abhiññātā abhiññātā brāhmaṇamahāsālā icchānaṅgale paṭivasanti, seyyathidaṃ– caṅkī brāhmaṇo, tārukkho brāhmaṇo, pokkharasāti brāhmaṇo, jāṇussoṇi brāhmaṇo, todeyyo brāhmaṇo, aññe ca abhiññātā abhiññātā brāhmaṇamahāsālā. Atha kho vāseṭṭhabhāradvājānaṃ māṇavānaṃ jaṅghāvihāraṃ anucaṅkamantānaṃ anuvicarantānaṃ ayamantarākathā udapādi– “kathaṃ, bho, brāhmaṇo hotī”ti? Bhāradvājo māṇavo evamāha– “yato kho, bho, ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena– ettāvatā kho, bho, brāhmaṇo hotī”ti. Vāseṭṭho māṇavo evamāha– “yato kho, bho, sīlavā ca hoti vattasampanno ca– ettāvatā kho, bho, brāhmaṇo hotī”ti. Neva kho asakkhi bhāradvājo māṇavo vāseṭṭhaṃ māṇavaṃ saññāpetuṃ, na pana asakkhi vāseṭṭho māṇavo bhāradvājaṃ māṇavaṃ saññāpetuṃ. Atha kho vāseṭṭho māṇavo bhāradvājaṃ māṇavaṃ āmantesi– “ayaṃ kho, bho bhāradvāja, samaṇo gotamo sakyaputto sakyakulā pabbajito icchānaṅgale viharati icchānaṅgalavanasaṇḍe. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Āyāma, bho bhāradvāja, yena samaṇo gotamo tenupasaṅkamissāma; upasaṅkamitvā samaṇaṃ gotamaṃ etamatthaṃ pucchissāma. Yathā no samaṇo gotamo byākarissati tathā naṃ dhāressāmā”ti. “Evaṃ, bho”ti kho bhāradvājo māṇavo vāseṭṭhassa māṇavassa paccassosi.  
　　 455. Atha kho vāseṭṭhabhāradvājā māṇavā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinno kho vāseṭṭho māṇavo bhagavantaṃ gāthāhi ajjhabhāsi –  
　　 “Anuññātapaṭiññātā, tevijjā mayamasmubho;  
　　 Ahaṃ pokkharasātissa, tārukkhassāyaṃ māṇavo.  
　　 “Tevijjānaṃ yadakkhātaṃ, tatra kevalinosmase;  
　　 Padakasmā veyyākaraṇā, jappe ācariyasādisā.  
　　 Tesaṃ no jātivādasmiṃ, vivādo atthi gotama.  
　　 “Jātiyā brāhmaṇo hoti, bhāradvājo iti bhāsati;  
　　 Ahañca kammunā brūmi, evaṃ jānāhi cakkhuma.  
　　 “Te na sakkoma ñāpetuṃ, aññamaññaṃ mayaṃ ubho;  
　　 Bhavantaṃ puṭṭhumāgamā, sambuddhaṃ iti vissutaṃ.  
　　 “Candaṃ yathā khayātītaṃ, pecca pañjalikā janā;  
　　 Vandamānā namassanti, lokasmiṃ gotamaṃ.  
　　 “Cakkhuṃ loke samuppannaṃ, mayaṃ pucchāma gotamaṃ;  
　　 Jātiyā brāhmaṇo hoti, udāhu bhavati kammunā.  
　　 Ajānataṃ no pabrūhi, yathā jānemu brāhmaṇan”ti.  
　　 456. “Tesaṃ vo ahaṃ byakkhissaṃ, (vāseṭṭhāti bhagavā)  
　　 Anupubbaṃ yathātathaṃ.  
　　 Jātivibhaṅgaṃ pāṇānaṃ, aññamaññāhi jātiyo.  
　　 “Tiṇarukkhepi jānātha, na cāpi paṭijānare;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Tato kīṭe paṭaṅge ca, yāva kunthakipillike;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Catuppadepi jānātha, khuddake ca mahallake;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Pādudarepi jānātha, urage dīghapiṭṭhike;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Tato macchepi jānātha, udake vārigocare;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Tato pakkhīpi jānātha, pattayāne vihaṅgame;  
　　 Liṅgaṃ jātimayaṃ tesaṃ, aññamaññā hi jātiyo.  
　　 “Yathā etāsu jātīsu, liṅgaṃ jātimayaṃ puthu;  
　　 Evaṃ natthi manussesu, liṅgaṃ jātimayaṃ puthu.  
　　 “Na kesehi na sīsehi, na kaṇṇehi na akkhīhi;  
　　 Na mukhena na nāsāya, na oṭṭhehi bhamūhi vā.  
　　 “Na gīvāya na aṃsehi, na udarena na piṭṭhiyā;  
　　 Na soṇiyā na urasā, na sambādhe na methune.  
　　 “Na hatthehi na pādehi, naṅgulīhi nakhehi vā;  
　　 Na jaṅghāhi na ūrūhi, na vaṇṇena sarena vā.  
　　 Liṅgaṃ jātimayaṃ neva, yathā aññāsu jātisu.  
　　 457. “Paccattañca sarīresu, manussesvetaṃ na vijjati.  
　　 Vokārañca manussesu, samaññāya pavuccati.  
　　 “Yo hi koci manussesu, gorakkhaṃ upajīvati;  
　　 Evaṃ vāseṭṭha jānāhi, kassako so na brāhmaṇo.  
　　 “Yo hi koci manussesu, puthusippena jīvati;  
　　 Evaṃ vāseṭṭha jānāhi, sippiko so na brāhmaṇo.  
　　 “Yo hi koci manussesu, vohāraṃ upajīvati;  
　　 Evaṃ vāseṭṭha jānāhi, vāṇijo so na brāhmaṇo.  
　　 “Yo hi koci manussesu, parapessena jīvati;  
　　 Evaṃ vāseṭṭha jānāhi, pessako so na brāhmaṇo.  
　　 “Yo hi koci manussesu, adinnaṃ upajīvati;  
　　 Evaṃ vāseṭṭha jānāhi, coro eso na brāhmaṇo.  
　　 “Yo hi koci manussesu, issatthaṃ upajīvati;  
　　 Evaṃ vāseṭṭha jānāhi, yodhājīvo na brāhmaṇo.  
　　 “Yo hi koci manussesu, porohiccena jīvati;  
　　 Evaṃ vāseṭṭha jānāhi, yājako so na brāhmaṇo.  
　　 “Yo hi koci manussesu, gāmaṃ raṭṭhañca bhuñjati;  
　　 Evaṃ vāseṭṭha jānāhi, rājā eso na brāhmaṇo.  
　　 “Na cāhaṃ brāhmaṇaṃ brūmi, yonijaṃ mattisambhavaṃ;  
　　 Bhovādi nāma so hoti, sace hoti sakiñcano.  
　　 Akiñcanaṃ anādānaṃ, tamahaṃ brūmi brāhmaṇaṃ.  
　　 458. “Sabbasaṃyojanaṃ chetvā, yo ve na paritassati;  
　　 Saṅgātigaṃ visaṃyuttaṃ, tamahaṃ brūmi brāhmaṇaṃ.  
　　 “Chetvā naddhiṃ varattañca, sandānaṃ sahanukkamaṃ;  
　　 Ukkhittapalighaṃ buddhaṃ, tamahaṃ brūmi brāhmaṇaṃ.  
　　 “Akkosaṃ vadhabandhañca, aduṭṭho yo titikkhati;  
　　 Khantībalaṃ balānīkaṃ, tamahaṃ brūmi brāhmaṇaṃ.  
　　 “Akkodhanaṃ vatavantaṃ, sīlavantaṃ anussadaṃ;  
　　 Dantaṃ antimasārīraṃ, tamahaṃ brūmi brāhmaṇaṃ.  
　　 “Vāripokkharapatteva, āraggeriva sāsapo;  
　　 Yo na limpati kāmesu, tamahaṃ brūmi brāhmaṇaṃ.  
　　 “Yo dukkhassa pajānāti, idheva khayamattano;  
　　 Pannabhāraṃ visaṃyuttaṃ, tamahaṃ brūmi brāhmaṇaṃ.  
　　 “Gambhīrapaññaṃ medhāviṃ, maggāmaggassa kovidaṃ;  
　　 Uttamatthamanuppattaṃ, tamahaṃ brūmi brāhmaṇaṃ.  
　　 “Asaṃsaṭṭhaṃ gahaṭṭhehi, anāgārehi cūbhayaṃ;  
　　 Anokasārimappicchaṃ, tamahaṃ brūmi brāhmaṇaṃ.  
　　 “Nidhāya daṇḍaṃ bhūtesu, tasesu thāvaresu ca;  
　　 Yo na hanti na ghāteti, tamahaṃ brūmi brāhmaṇaṃ.  
　　 “Aviruddhaṃ viruddhesu, attadaṇḍesu nibbutaṃ;  
　　 Sādānesu anādānaṃ, tamahaṃ brūmi brāhmaṇaṃ.  
　　 “Yassa rāgo ca doso ca, māno makkho ca ohito;  
　　 Sāsaporiva āraggā, tamahaṃ brūmi brāhmaṇaṃ.  
　　 459. “Akakkasaṃ viññāpaniṃ, giraṃ saccaṃ udīraye;  
　　 Yāya nābhisajje kiñci, tamahaṃ brūmi brāhmaṇaṃ.  
　　 “Yo ca dīghaṃ va rassaṃ vā, aṇuṃ thūlaṃ subhāsubhaṃ;  
　　 Loke adinnaṃ nādeti, tamahaṃ brūmi brāhmaṇaṃ.  
　　 “Āsā yassa na vijjanti, asmiṃ loke paramhi ca;  
　　 Nirāsāsaṃ visaṃyuttaṃ, tamahaṃ brūmi brāhmaṇaṃ.  
　　 “Yassālayā na vijjanti, aññāya akathaṃkathiṃ;  
　　 Amatogadhaṃ anuppattaṃ, tamahaṃ brūmi brāhmaṇaṃ.  
　　 “Yodhapuññañca pāpañca, ubho saṅgaṃ upaccagā;  
　　 Asokaṃ virajaṃ suddhaṃ, tamahaṃ brūmi brāhmaṇaṃ.  
　　 “Candaṃ va vimalaṃ suddhaṃ, vippasannaṃ anāvilaṃ;  
　　 Nandībhavaparikkhīṇaṃ, tamahaṃ brūmi brāhmaṇaṃ.  
　　 “Yo imaṃ palipathaṃ duggaṃ, saṃsāraṃ mohamaccagā;  
　　 Tiṇṇo pāraṅgato jhāyī, anejo akathaṃkathī.  
　　 Anupādāya nibbuto, tamahaṃ brūmi brāhmaṇaṃ.  
　　 “Yodhakāme pahantvāna, anāgāro paribbaje;  
　　 Kāmabhavaparikkhīṇaṃ, tamahaṃ brūmi brāhmaṇaṃ.  
　　 “Yodhataṇhaṃ pahantvāna, anāgāro paribbaje;  
　　 Taṇhābhavaparikkhīṇaṃ, tamahaṃ brūmi brāhmaṇaṃ.  
　　 “Hitvā mānusakaṃ yogaṃ, dibbaṃ yogaṃ upaccagā;  
　　 Sabbayogavisaṃyuttaṃ, tamahaṃ brūmi brāhmaṇaṃ.  
　　 “Hitvā ratiñca aratiṃ, sītībhūtaṃ nirūpadhiṃ;  
　　 Sabbalokābhibhuṃ vīraṃ, tamahaṃ brūmi brāhmaṇaṃ.  
　　 “Cutiṃ yo vedi sattānaṃ, upapattiñca sabbaso;  
　　 Asattaṃ sugataṃ buddhaṃ, tamahaṃ brūmi brāhmaṇaṃ.  
　　 “Yassa gatiṃ na jānanti, devā gandhabbamānusā;  
　　 Khīṇāsavaṃ arahantaṃ, tamahaṃ brūmi brāhmaṇaṃ.  
　　 “Yassa pure ca pacchā ca, majjhe ca natthi kiñcanaṃ;  
　　 Akiñcanaṃ anādānaṃ, tamahaṃ brūmi brāhmaṇaṃ.  
　　 “Usabhaṃ pavaraṃ vīraṃ, mahesiṃ vijitāvinaṃ;  
　　 Anejaṃ nhātakaṃ buddhaṃ, tamahaṃ brūmi brāhmaṇaṃ.  
　　 “Pubbenivāsaṃ yo vedi, saggāpāyañca passati;  
　　 Atho jātikkhayaṃ patto, tamahaṃ brūmi brāhmaṇaṃ.  
　　 460. “Samaññā hesā lokasmiṃ, nāmagottaṃ pakappitaṃ;  
　　 Sammuccā samudāgataṃ, tattha tattha pakappitaṃ.  
　　 “Dīgharattānusayitaṃ, diṭṭhigatamajānataṃ;  
　　 Ajānantā no pabrunti, jātiyā hoti brāhmaṇo.  
　　 “Na jaccā brāhmaṇo hoti, na jaccā hoti abrāhmaṇo .  
　　 Kammunā brāhmaṇo hoti, kammunā hoti abrāhmaṇo.  
　　 “Kassako kammunā hoti, sippiko hoti kammunā;  
　　 Vāṇijo kammunā hoti, pessako hoti kammunā.  
　　 “Coropi kammunā hoti, yodhājīvopi kammunā;  
　　 Yājako kammunā hoti, rājāpi hoti kammunā.  
　　 “Evametaṃ yathābhūtaṃ, kammaṃ passanti paṇḍitā;  
　　 Paṭiccasamuppādadassā, kammavipākakovidā.  
　　 “Kammunā vattati loko, kammunā vattati pajā;  
　　 Kammanibandhanā sattā, rathassāṇīva yāyato.  
　　 “Tapena brahmacariyena, saṃyamena damena ca;  
　　 Etena brāhmaṇo hoti, etaṃ brāhmaṇamuttamaṃ.  
　　 “Tīhi vijjāhi sampanno, santo khīṇapunabbhavo;  
　　 Evaṃ vāseṭṭha jānāhi, brahmā sakko vijānatan”ti.  
　　 461. Evaṃ vutte, vāseṭṭhabhāradvājā māṇavā bhagavantaṃ etadavocuṃ– “abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya– cakkhumanto rūpāni dakkhantīti– evamevaṃ bhotā gotamena anekapariyāyena dhammo pakāsito. Ete mayaṃ bhavantaṃ gotamaṃ saraṇaṃ gacchāma dhammañca bhikkhusaṅghañca. Upāsake no bhavaṃ gotamo dhāretu ajjatagge pāṇupetaṃ saraṇaṃ gate”ti.  
　　 Vāseṭṭhasuttaṃ niṭṭhitaṃ aṭṭhamaṃ.