---
title: 中部42经：韦兰若经
pubDate: 2026-01-11
categories: ['巴利三藏']
tags: [中部]
draft: false
---

我曾这样听闻：  
有一次，世尊住在舍卫城祇树林给孤独园。那时，韦兰若的婆罗门居士们因故住在舍卫城。韦兰若的婆罗门居士们听说：“沙门乔达摩，是释迦子，从释迦族出家，住在舍卫城祇树林给孤独园。关于这位乔达摩尊者，如此美好的名声传扬开来：那位世尊是阿罗汉、正等正觉者、明行具足者、善逝、世间解、无上士、调御丈夫、天人师、佛陀、世尊。他亲身证知并宣说此世、他世、包括天界、魔界、梵天界在内的世界，以及包括沙门、婆罗门、天、人在内的众生。他所说法，初善、中善、后善，有义有文，宣说完全圆满、清净的梵行。瞻仰这样的阿罗汉是好的。”

于是，韦兰若的婆罗门居士们来到世尊那里。到达后，有些人向世尊致敬，坐在一旁；有些人与世尊相互问候，寒暄后坐在一旁；有些人向世尊合掌，坐在一旁；有些人向世尊说出自己的姓名和种姓后坐在一旁；有些人默不作声地坐在一旁。坐在一旁的韦兰若婆罗门居士们对世尊说：“乔达摩尊者，是什么原因，是什么因缘，导致一些众生在身体坏灭、死后，堕入恶趣、苦处、地狱？乔达摩尊者，又是什么原因，是什么因缘，导致一些众生在身体坏灭、死后，投生善趣、天界？”

“居士们，正因为不法行为和不正当行为，一些众生在身体坏灭、死后，堕入恶趣、苦处、地狱。居士们，正因为法行和正当行为，一些众生在身体坏灭、死后，投生善趣、天界。”

“我们不明白乔达摩尊者您简略所说、未详尽阐述的意义。请乔达摩尊者为我们说法，使我们能明白乔达摩尊者您简略所说、未详尽阐述的意义。” “既然如此，居士们，你们仔细听，好好思惟，我将宣说。” “是的，尊者。”韦兰若的婆罗门居士们回答世尊。世尊说：

“居士们，身体有三种不法行为和不正当行为，言语有四种不法行为和不正当行为，意念有三种不法行为和不正当行为。”

“居士们，身体如何有三种不法行为和不正当行为？居士们，在此，有些人杀生，凶残，双手沾满鲜血，惯于伤害和殴打，对众生没有慈悲心。此外，他偷盗。凡是别人的财物……他都未经允许地偷窃。此外，他邪淫。凡是受母亲保护的……他都对她们进行侵犯。居士们，身体就是这样有三种不法行为和不正当行为。”

“居士们，言语如何有四种不法行为和不正当行为？居士们，在此，有些人说妄语。无论是在集会中……他故意说妄语。此外，他两舌。他从这里听到什么，就到那里去说……说出导致分裂的言语。此外，他恶口。凡是粗鲁的、严厉的……他都说出。此外，他绮语。他说不合时宜的……无益的言语。居士们，言语就是这样有四种不法行为和不正当行为。”

“居士们，意念如何有三种不法行为和不正当行为？居士们，在此，有些人贪婪……想：但愿别人的东西能成为我的！此外，他心怀瞋恚，心念邪恶：愿这些众生被杀戮……不复存在！此外，他邪见，见解颠倒：没有布施，没有供养……他们亲身证知并宣说。居士们，意念就是这样有三种不法行为和不正当行为。”

“居士们，正因为这些不法行为和不正当行为，一些众生在身体坏灭、死后，堕入恶趣、苦处、地狱。”


“居士们，身体有三种法行和正当行为，言语有四种法行和正当行为，意念有三种法行和正当行为。”

“居士们，身体如何有三种法行和正当行为？居士们，在此，有些人断除杀生，远离杀生，放下棍棒和刀剑，怀有惭愧心，有慈悲心，住在对一切众生有益和有怜悯的状态中。此外，他断除偷盗，远离偷盗。凡是别人的财物……他都不未经允许地偷窃。此外，他断除邪淫……他都不对她们进行侵犯。居士们，身体就是这样有三种法行和正当行为。”

“居士们，言语如何有四种法行和正当行为？居士们，在此，有些人断除妄语，远离妄语。无论是在集会中……他都不故意说妄语。此外，他断除两舌……说出导致和合的言语。此外，他断除恶口……他都说出。此外，他断除绮语……有益的言语。居士们，言语就是这样有四种法行和正当行为。”

“居士们，意念如何有三种法行和正当行为？居士们，在此，有些人不贪婪。对别人的财物不心生贪婪，不想：但愿别人的东西能成为我的！此外，他心不瞋恚，心念善良：愿这些众生无怨、无害、无苦，平安地自我维持！此外，他正见，见解不颠倒：有布施，有供养……他们亲身证知并宣说。居士们，意念就是这样有三种法行和正当行为。”

“居士们，正因为这些法行和正当行为，一些众生在身体坏灭、死后，投生善趣、天界。”


“居士们，如果奉行法行和正当行为的人希望：但愿我身体坏灭、死后，能与刹帝利大富豪为伴！这是有可能的，他身体坏灭、死后，能与刹帝利大富豪为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我身体坏灭、死后，能与婆罗门大富豪、居士大富豪为伴！这是有可能的，他身体坏灭、死后，能与居士大富豪为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我身体坏灭、死后，能与四大天王天的天众为伴！这是有可能的，他身体坏灭、死后，能与四大天王天的天众为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我身体坏灭、死后，能与三十三天……夜摩天……兜率天……化乐天……他化自在天……梵众天的天众为伴！这是有可能的，他身体坏灭、死后，能与梵众天的天众为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我身体坏灭、死后，能与光音天的天众为伴！这是有可能的，他身体坏灭、死后，能与光音天的天众为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我身体坏灭、死后，能与少光天……无量光天……光音天……少净天……无量净天……遍净天……广果天……无烦天……无热天……善现天……善见天……色究竟天……空无边处天的天众……识无边处天的天众……无所有处天的天众……非想非非想处天的天众为伴！这是有可能的，他身体坏灭、死后，能与非想非非想处天的天众为伴。为什么呢？因为他奉行法行和正当行为。”

“居士们，如果奉行法行和正当行为的人希望：但愿我能通过灭尽烦恼，亲身证得无烦恼的心解脱、慧解脱，并在此生中安住！这是有可能的，他能通过灭尽烦恼，亲身证得无烦恼的心解脱、慧解脱，并在此生中安住。为什么呢？因为他奉行法行和正当行为。”


世尊说完这些话后，韦兰若的婆罗门居士们对世尊说：“乔达摩尊者，太好了！乔达摩尊者，太好了！乔达摩尊者，这就像扶正了倒下的东西，揭示了被遮盖的东西，为迷路的人指明了道路，或者在黑暗中举起油灯，让有眼睛的人能看见形色。乔达摩尊者您以各种方式阐明了法。我们皈依乔达摩尊者、法和比丘僧团。从今天起，请乔达摩尊者接受我们为终生皈依的优婆塞。”

韦兰若经终。  
巴利语经文   
  MN.42/(2) Verañjakasuttaṃ  
　　 444. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena verañjakā brāhmaṇagahapatikā sāvatthiyaṃ paṭivasanti kenacideva karaṇīyena. Assosuṃ kho verañjakā brāhmaṇagahapatikā– “samaṇo khalu, bho, gotamo sakyaputto sakyakulā pabbajito sāvatthiyaṃ viharati jetavane anāthapiṇḍikassa ārāme. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ; kevalaparipuṇṇaṃ parisuddhaṃ brahmacariyaṃ pakāseti’. Sādhu kho pana tathārūpānaṃ arahataṃ dassanaṃ hotī”ti.  
　　 Atha kho verañjakā brāhmaṇagahapatikā yena bhagavā tenupasaṅkamiṃsu; upasaṅkamitvā appekacce bhagavantaṃ abhivādetvā ekamantaṃ nisīdiṃsu; appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu; appekacce yena bhagavā tenañjaliṃ paṇāmetvā ekamantaṃ nisīdiṃsu; appekacce bhagavato santike nāmagottaṃ sāvetvā ekamantaṃ nisīdiṃsu; appekacce tuṇhībhūtā ekamantaṃ nisīdiṃsu. Ekamantaṃ nisinnā kho verañjakā brāhmaṇagahapatikā bhagavantaṃ etadavocuṃ– “ko nu kho, bho gotama, hetu, ko paccayo yena midhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti? Ko pana, bho gotama, hetu, ko paccayo yena midhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti?  
　　 “Adhammacariyāvisamacariyāhetu kho, gahapatayo, evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. Dhammacariyāsamacariyāhetu kho, gahapatayo evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti.  
　　 “Na kho mayaṃ imassa bhoto gotamassa saṃkhittena bhāsitassa, vitthārena atthaṃ avibhattassa, vitthārena atthaṃ ājānāma. Sādhu no bhavaṃ gotamo tathā dhammaṃ desetu yathā mayaṃ imassa bhoto gotamassa saṃkhittena bhāsitassa, vitthārena atthaṃ avibhattassa, vitthārena atthaṃ ājāneyyāmā”ti. “Tena hi, gahapatayo, suṇātha sādhukaṃ manasi karotha, bhāsissāmī”ti. “Evaṃ bho”ti kho verañjakā brāhmaṇagahapatikā bhagavato paccassosuṃ. Bhagavā etadavoca–  
　　 445. “Tividhaṃ kho, gahapatayo, kāyena adhammacārī visamacārī hoti, catubbidhaṃ vācāya adhammacārī visamacārī hoti, tividhaṃ manasā adhammacārī visamacārī hoti.  
　　 “Kathañca, gahapatayo tividhaṃ kāyena adhammacārī visamacārī hoti? Idha, gahapatayo, ekacco pāṇātipātī hoti. Luddo lohitapāṇi hatappahate niviṭṭho adayāpanno pāṇabhūtesu. Adinnādāyī kho pana hoti. Yaṃ taṃ parassa paravittūpakaraṇaṃ… taṃ adinnaṃ theyyasaṅkhātaṃ ādātā hoti. Kāmesumicchācārī kho pana hoti. Yā tā māturakkhitā… tathārūpāsu cārittaṃ āpajjitā hoti. Evaṃ kho, gahapatayo, tividhaṃ kāyena adhammacārī visamacārī hoti.  
　　 “Kathañca, gahapatayo, catubbidhaṃ vācāya adhammacārī visamacārī hoti? Idha, gahapatayo, ekacco musāvādī hoti. Sabhāgato vā… sampajānamusā bhāsitā hoti. Pisuṇavāco kho pana hoti. Ito sutvā amutra akkhātā… vaggakaraṇiṃ vācaṃ bhāsitā hoti. Pharusavāco kho pana hoti. Yā sā vācā aṇḍakā kakkasā… tathārūpiṃ vācaṃ bhāsitā hoti. Samphappalāpī kho pana hoti. Akālavādī… apariyantavatiṃ anatthasaṃhitaṃ. Evaṃ kho, gahapatayo, catubbidhaṃ vācāya adhammacārī visamacārī hoti.  
　　 “Kathañca, gahapatayo, tividhaṃ manasā adhammacārī visamacārī hoti? Idha, gahapatayo, ekacco abhijjhālu hoti …pe… taṃ mamassā’ti. Byāpannacitto kho pana hoti paduṭṭhamanasaṅkappo– ime sattā haññantu vā… mā vā ahesun’ti. Micchādiṭṭhiko kho pana hoti viparītadassano– ‘natthi dinnaṃ, natthi yiṭṭhaṃ… sacchikatvā pavedentī’ti. Evaṃ kho, gahapatayo, tividhaṃ manasā adhammacārī visamacārī hoti.  
　　 “Evaṃ adhammacariyāvisamacariyāhetu kho, gahapatayo, evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.  
　　 446. “Tividhaṃ kho, gahapatayo, kāyena dhammacārī samacārī hoti, catubbidhaṃ vācāya dhammacārī samacārī hoti, tividhaṃ manasā dhammacārī samacārī hoti.  
　　 “Kathañca, gahapatayo, tividhaṃ kāyena dhammacārī samacārī hoti? Idha, gahapatayo, ekacco pāṇātipātaṃ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati. Adinnādānaṃ pahāya adinnādānā paṭivirato hoti, yaṃ taṃ parassa… taṃ nādinnaṃ theyyasaṅkhātaṃ ādātā hoti. Kāmesumicchācāraṃ pahāya… tathārūpāsu na cārittaṃ āpajjitā hoti. Evaṃ kho, gahapatayo, tividhaṃ kāyena dhammacārī samacārī hoti.  
　　 “Kathañca, gahapatayo, catubbidhaṃ vācāya dhammacārī samacārī hoti? Idha, gahapatayo, ekacco musāvādaṃ pahāya musāvādā paṭivirato hoti. Sabhāgato vā …pe… na sampajānamusā bhāsitā hoti. Pisuṇaṃ vācaṃ pahāya… samaggakaraṇiṃ vācaṃ bhāsitā hoti. Pharusaṃ vācaṃ pahāya… tathārūpiṃ vācaṃ bhāsitā hoti. Samphappalāpaṃ pahāya… kālena sāpadesaṃ pariyantavatiṃ atthasaṃhitaṃ Evaṃ kho, gahapatayo, catubbidhaṃ vācāya dhammacārī samacārī hoti.  
　　 “Kathañca, gahapatayo, tividhaṃ manasā dhammacārī samacārī hoti? Idha, gahapatayo, ekacco anabhijjhālu hoti. Yaṃ taṃ parassa paravittūpakaraṇaṃ taṃ nābhijjhātā hoti ‘aho vata yaṃ parassa, taṃ mamassā’ti. Abyāpannacitto kho pana hoti appaduṭṭhamanasaṅkappo – ‘ime sattā averā abyābajjhā anīghā sukhī attānaṃ pariharantū’ti. Sammādiṭṭhiko kho pana hoti aviparītadassano– ‘atthi dinnaṃ, atthi yiṭṭhaṃ… sayaṃ abhiññā sacchikatvā pavedentī’ti. Evaṃ kho, gahapatayo, tividhaṃ manasā dhammacārī samacārī hoti.  
　　 “Evaṃ dhammacariyāsamacariyāhetu kho, gahapatayo, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti.  
　　 447. “Ākaṅkheyya ce, gahapatayo, dhammacārī samacārī– ‘aho vatāhaṃ kāyassa bhedā paraṃ maraṇā khattiyamahāsālānaṃ sahabyataṃ upapajjeyyan’ti ṭhānaṃ kho panetaṃ vijjati, yaṃ so kāyassa bhedā paraṃ maraṇā khattiyamahāsālānaṃ sahabyataṃ upapajjeyya. Taṃ kissa hetu? Tathā hi so dhammacārī samacārī.  
　　 “Ākaṅkheyya ce, gahapatayo, dhammacārī samacārī– ‘aho vatāhaṃ kāyassa bhedā paraṃ maraṇā brāhmaṇamahāsālānaṃ gahapatimahāsālānaṃ sahabyataṃ upapajjeyyan’ti; ṭhānaṃ kho panetaṃ vijjati, yaṃ so kāyassa bhedā paraṃ maraṇā gahapatimahāsālānaṃ sahabyataṃ upapajjeyya. Taṃ kissa hetu Tathā hi so dhammacārī samacārī.  
　　 “Ākaṅkeyya ce, gahapatayo, dhammacārī samacārī– ‘aho vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ upapajjeyyan’ti; ṭhānaṃ kho panetaṃ vijjati, yaṃ so kāyassa bhedā paraṃ maraṇā cātumahārājikānaṃ devānaṃ sahabyataṃ upapajjeyya. Taṃ kissa hetu? Tathā hi so dhammacārī samacārī.  
　　 “Ākaṅkheyya ce, gahapatayo, dhammacārī samacārī– ‘aho vatāhaṃ kāyassa bhedā paraṃ maraṇā tāvatiṃsānaṃ devānaṃ… yāmānaṃ devānaṃ… tusitānaṃ devānaṃ… nimmānaratīnaṃ devānaṃ… paranimmitavasavattīnaṃ devānaṃ… brahmakāyikānaṃ devānaṃ sahabyataṃ upapajjeyyan’ti; ṭhānaṃ kho panetaṃ vijjati, yaṃ so kāyassa bhedā paraṃ maraṇā brahmakāyikānaṃ devānaṃ sahabyataṃ upapajjeyya. Taṃ kissa hetu? Tathā hi so dhammacārī samacārī.  
　　 “Ākaṅkheyya ce, gahapatayo, dhammacārī samacārī– ‘aho vatāhaṃ kāyassa bhedā paraṃ maraṇā ābhānaṃ devānaṃ sahabyataṃ upapajjeyyan’ti; ṭhānaṃ kho panetaṃ vijjati, yaṃ so kāyassa bhedā paraṃ maraṇā ābhānaṃ devānaṃ sahabyataṃ upapajjeyya. Taṃ kissa hetu? Tathā hi so dhammacārī samacārī.  
　　 “Ākaṅkheyya ce, gahapatayo, dhammacārī samacārī ‘aho vatāhaṃ kāyassa bhedā paraṃ maraṇā parittābhānaṃ devānaṃ …pe… appamāṇābhānaṃ devānaṃ… ābhassarānaṃ devānaṃ… parittasubhānaṃ devānaṃ… appamāṇasubhānaṃ devānaṃ… subhakiṇhānaṃ devānaṃ vehapphalānaṃ devānaṃ… avihānaṃ devānaṃ… atappānaṃ devānaṃ… sudassānaṃ devānaṃ… sudassīnaṃ devānaṃ… akaniṭṭhānaṃ devānaṃ… ākāsānañcāyatanūpagānaṃ devānaṃ… viññāṇañcāyatanūpagānaṃ devānaṃ… ākiñcaññāyatanūpagānaṃ devānaṃ… nevasaññānāsaññāyatanūpagānaṃ devānaṃ sahabyataṃ upapajjeyyan’ti; ṭhānaṃ kho panetaṃ vijjati, yaṃ so kāyassa bhedā paraṃ maraṇā nevasaññānāsaññāyatanūpagānaṃ devānaṃ sahabyataṃ upapajjeyya. Taṃ kissa hetu? Tathā hi so dhammacārī samacārī.  
　　 “Ākaṅkheyya ce gahapatayo dhammacārī samacārī– ‘aho vatāhaṃ āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyyan’ti; ṭhānaṃ kho panetaṃ vijjati, ‘yaṃ so āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyya. Taṃ kissa hetu? Tathā hi so dhammacārī samacārī’”ti.  
　　 448. Evaṃ vutte, verañjakā brāhmaṇagahapatikā bhagavantaṃ etadavocuṃ– “abhikkantaṃ, bho gotama, abhikkantaṃ bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya, cakkhumanto rūpāni dakkhantīti; evamevaṃ bhotā gotamena anekapariyāyena dhammo pakāsito. Ete mayaṃ bhavantaṃ gotamaṃ saraṇaṃ gacchāma dhammañca bhikkhusaṅghañca. Upāsake no bhavaṃ gotamo dhāretu ajjatagge pāṇupete saraṇaṃ gate”ti.  
　　 Verañjakasuttaṃ niṭṭhitaṃ dutiyaṃ.
