---
title: 中部53经：有学经
pubDate: 2026-01-13
categories: ['巴利三藏']
tags: [中部]
draft: false
---

中部53经 有学经

我曾这样听闻：一时，世尊住在释迦国迦毗罗卫的尼拘律园。那时，迦毗罗卫的释迦族刚刚建成一座新的集会所，未曾有沙门、婆罗门或任何人居住过。于是，迦毗罗卫的释迦族来到世尊之处，抵达后，向世尊问候，然后坐在一旁。迦毗罗卫的释迦族坐在一旁后，对世尊说：“世尊，迦毗罗卫的释迦族刚刚建成一座新的集会所，未曾有沙门、婆罗门或任何人居住过。世尊，请世尊先使用它。世尊先使用后，迦毗罗卫的释迦族再使用。这将对迦毗罗卫的释迦族带来长久的利益与安乐。”世尊默然应允。于是，迦毗罗卫的释迦族得知世尊的应允后，从座位上起身，向世尊问候，右绕后，前往新的集会所。抵达后，他们将集会所的地面铺满，摆设好座位，放置好水瓶，点燃油灯，然后回到世尊之处。抵达后，向世尊问候，然后站在一旁。迦毗罗卫的释迦族站在一旁后，对世尊说：“世尊，集会所已铺好地面，座位已摆设好，水瓶已放置好，油灯已点燃。世尊，请世尊现在认为合适的时候前往。”于是，世尊穿好衣，拿起钵和僧伽梨衣，与比丘僧团一同前往集会所。抵达后，洗脚，进入集会所，靠着中央的柱子，面向东方而坐。比丘僧团也洗脚，进入集会所，靠着后方的墙壁，面向东方而坐，以世尊为尊。迦毗罗卫的释迦族也洗脚，进入集会所，靠着前方的墙壁，面向西方而坐，以世尊为尊。于是，世尊向迦毗罗卫的释迦族开示、教导、激励、使之欢喜，直至深夜，然后对尊者阿难说：“阿难，请你向迦毗罗卫的释迦族开示有学道。我背痛，我要休息一下。”“世尊，是的。”尊者阿难回答世尊。于是，世尊将僧伽梨衣叠成四层铺好，右胁如狮子般卧下，两足相迭，正念正知，心中想着起身。

于是，尊者阿难对摩诃那摩释迦族说：“在此，摩诃那摩，圣弟子具足戒德，善护诸根门，饮食知量，精勤于觉醒，具足七种正法，随心所欲、无困难、无障碍地获得现法乐住的四种禅那。”

“摩诃那摩，圣弟子如何具足戒德？在此，摩诃那摩，圣弟子具戒，依波罗提木叉律仪而住，行为举止圆满，于微小过失亦见其怖畏，受持学处而学。摩诃那摩，圣弟子就是这样具足戒德。

“摩诃那摩，圣弟子如何善护诸根门？在此，摩诃那摩，圣弟子以眼见色后，不执取相，不执取细相。若他住于眼根不律仪，则贪婪、忧愁等恶不善法会随之而生起。他为此而修习律仪，守护眼根，于眼根中实现律仪。以耳闻声后……（略）……以鼻嗅香后……（略）……以舌尝味后……（略）……以身触所触后……（略）……以意识法后，不执取相，不执取细相。若他住于意根不律仪，则贪婪、忧愁等恶不善法会随之而生起。他为此而修习律仪，守护意根，于意根中实现律仪。摩诃那摩，圣弟子就是这样善护诸根门。

“摩诃那摩，圣弟子如何饮食知量？在此，摩诃那摩，圣弟子如理思择地摄取食物——‘不为嬉戏，不为放逸，不为装饰，不为庄严；只为维持此身体的住立、持续，为去除伤害，为辅助梵行。如此，我将断除旧的感受，不生起新的感受，我将得以维持，且无过失，安乐而住。’摩诃那摩，圣弟子就是这样饮食知量。

“摩诃那摩，圣弟子如何精勤于觉醒？在此，摩诃那摩，圣弟子白天经行或坐禅，清净自心，远离障碍法。夜间初夜时分，经行或坐禅，清净自心，远离障碍法。夜间中夜时分，右胁如狮子般卧下，两足相迭，正念正知，心中想着起身。夜间后夜时分，起身经行或坐禅，清净自心，远离障碍法。摩诃那摩，圣弟子就是这样精勤于觉醒。

“摩诃那摩，圣弟子如何具足七种正法？在此，摩诃那摩，圣弟子具信，信受如来之菩提——‘彼世尊是阿罗汉、正等正觉者、明行足、善逝、世间解、无上士、调御丈夫、天人师、佛、世尊。’有惭，对身恶行、语恶行、意恶行有惭，对造作恶不善法有惭。有愧，对身恶行、语恶行、意恶行有愧，对造作恶不善法有愧。多闻，闻持多闻，积累多闻。彼法于初善、中善、后善，具足义理、具足文句，宣说完全圆满、完全清净的梵行，像这样的法，他多闻，言说熟练，内心思惟，正见善通达。精勤发起，为断除不善法，为圆满善法，坚固有力，精进不懈，不舍弃于善法。具念，具足殊胜的念与觉知，长久做过的事，长久说过的话，都能忆起、思惟。具慧，具足生灭随观之慧，圣慧能洞察一切，导向苦之正尽。摩诃那摩，圣弟子就是这样具足七种正法。

“摩诃那摩，圣弟子如何随心所欲、无困难、无障碍地获得现法乐住的四种禅那？在此，摩诃那摩，圣弟子离诸欲，离诸不善法，有寻有伺，离生喜乐，具足初禅而住；寻伺寂灭，内心清净……（略）……具足第二禅而住；离喜，住于舍……（略）……具足第三禅而住；乐的舍弃，苦的舍弃，先前的喜忧灭尽……（略）……具足第四禅而住。摩诃那摩，圣弟子就是这样随心所欲、无困难、无障碍地获得现法乐住的四种禅那。

“摩诃那摩，当圣弟子这样具足戒德，这样善护诸根门，这样饮食知量，这样精勤于觉醒，这样具足七种正法，这样随心所欲、无困难、无障碍地获得现法乐住的四种禅那时，摩诃那摩，这个人被称为圣弟子，已进入有学道，不再孵化，有能力突破，有能力觉悟，有能力证得无上安稳。摩诃那摩，譬如，母鸡有八个、十个或十二个蛋，被母鸡好好地孵化、好好地抱住、好好地培育，虽然那只母鸡没有这样的愿望——‘愿这些小鸡能用脚趾甲或喙破壳而出，安然孵化出来’，但那些小鸡确实有能力用脚趾甲或喙破壳而出，安然孵化出来。同样地，摩诃那摩，当圣弟子这样具足戒德，这样善护诸根门，这样饮食知量，这样精勤于觉醒，这样具足七种正法，这样随心所欲、无困难、无障碍地获得现法乐住的四种禅那时，摩诃那摩，这个人被称为圣弟子，已进入有学道，不再孵化，有能力突破，有能力觉悟，有能力证得无上安稳。

“摩诃那摩，那位圣弟子依此无上舍念清净，忆念多种宿命，例如——一生、二生……（略）……如是具相、具细目地忆念多种宿命。这是他第一次突破，就像小鸡从蛋壳中孵化出来一样。

“摩诃那摩，那位圣弟子依此无上舍念清净，以清净超人天之天眼，看见众生死亡、投生，下劣、殊胜，美色、丑色，善趣、恶趣……（略）……了知众生随业而行。这是他第二次突破，就像小鸡从蛋壳中孵化出来一样。

“摩诃那摩，那位圣弟子依此无上舍念清净，因诸漏尽，于现法中，自证知、现证、具足无漏心解脱、慧解脱而住。这是他第三次突破，就像小鸡从蛋壳中孵化出来一样。

“摩诃那摩，圣弟子具足戒德，这属于他的行分。摩诃那摩，圣弟子善护诸根门，这属于他的行分。摩诃那摩，圣弟子饮食知量，这属于他的行分。摩诃那摩，圣弟子精勤于觉醒，这属于他的行分。摩诃那摩，圣弟子具足七种正法，这属于他的行分。摩诃那摩，圣弟子随心所欲、无困难、无障碍地获得现法乐住的四种禅那，这属于他的行分。

“摩诃那摩，圣弟子忆念多种宿命，例如一生、二生……（略）……如是具相、具细目地忆念多种宿命，这属于他的明分。摩诃那摩，圣弟子以清净超人天之天眼，看见众生死亡、投生，下劣、殊胜，美色、丑色，善趣、恶趣……（略）……了知众生随业而行，这属于他的明分。摩诃那摩，圣弟子因诸漏尽，于现法中，自证知、现证、具足无漏心解脱、慧解脱而住，这属于他的明分。

“摩诃那摩，这个人被称为圣弟子，具足明，具足行，故称明行足。

“摩诃那摩，梵天娑南鸠摩罗也曾说此偈颂——

‘刹帝利在世人中最为尊贵，那些随从其种姓者；

明行具足者，彼在天人中最为尊贵。’

摩诃那摩，梵天娑南鸠摩罗所说此偈颂善美，非不善美；善说，非不善说；具义，非不具义；世尊已认可。”

于是，世尊起身，对尊者阿难说：“善哉！善哉！阿难，你向迦毗罗卫的释迦族善说了有学道。”

尊者阿难说了此语。导师认同。迦毗罗卫的释迦族欢喜，认可尊者阿难所说。

有学经第三终。  
巴利语经文  
MN.53/(3) Sekhasuttaṃ  
　　 22. Evaṃ me sutaṃ– ekaṃ samayaṃ bhagavā sakkesu viharati kapilavatthusmiṃ nigrodhārāme. Tena kho pana samayena kāpilavatthavānaṃ sakyānaṃ navaṃ santhāgāraṃ acirakāritaṃ hoti anajjhāvuṭṭhaṃ samaṇena vā brāhmaṇena vā kenaci vā manussabhūtena. Atha kho kāpilavatthavā sakyā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho kāpilavatthavā sakyā bhagavantaṃ etadavocuṃ– “idha, bhante, kāpilavatthavānaṃ sakyānaṃ navaṃ santhāgāraṃ acirakāritaṃ anajjhāvuṭṭhaṃ samaṇena vā brāhmaṇena vā kenaci vā manussabhūtena. Taṃ, bhante, bhagavā paṭhamaṃ paribhuñjatu. Bhagavatā paṭhamaṃ paribhuttaṃ pacchā kāpilavatthavā sakyā paribhuñjissanti. Tadassa kāpilavatthavānaṃ sakyānaṃ dīgharattaṃ hitāya sukhāyā”ti Adhivāsesi bhagavā tuṇhībhāvena. Atha kho kāpilavatthavā sakyā bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā yena navaṃ santhāgāraṃ tenupasaṅkamiṃsu; upasaṅkamitvā sabbasanthariṃ santhāgāraṃ santharitvā āsanāni paññapetvā udakamaṇikaṃ upaṭṭhapetvā telappadīpaṃ āropetvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho kāpilavatthavā sakyā bhagavantaṃ etadavocuṃ– “sabbasanthariṃ santhataṃ, bhante, santhāgāraṃ, āsanāni paññattāni, udakamaṇiko upaṭṭhāpito, telappadīpo āropito. Yassadāni, bhante bhagavā kālaṃ maññatī”ti. Atha kho bhagavā nivāsetvā pattacīvaramādāya saddhiṃ bhikkhusaṅghena yena santhāgāraṃ tenupasaṅkami; upasaṅkamitvā pāde pakkhāletvā santhāgāraṃ pavisitvā majjhimaṃ thambhaṃ nissāya puratthābhimukho nisīdi. Bhikkhusaṅghopi kho pāde pakkhāletvā santhāgāraṃ pavisitvā pacchimaṃ bhittiṃ nissāya puratthābhimukho nisīdi, bhagavantaṃyeva purakkhatvā. Kāpilavatthavāpi kho sakyā pāde pakkhāletvā santhāgāraṃ pavisitvā puratthimaṃ bhittiṃ nissāya pacchimābhimukhā nisīdiṃsu, bhagavantaṃyeva purakkhatvā. Atha kho bhagavā kāpilavatthave sakye bahudeva rattiṃ dhammiyā kathāya sandassetvā samādapetvā samuttejetvā sampahaṃsetvā āyasmantaṃ ānandaṃ āmantesi– “paṭibhātu taṃ, ānanda, kāpilavatthavānaṃ sakyānaṃ sekho pāṭipado. Piṭṭhi me āgilāyati; tamahaṃ āyamissāmī”ti. “Evaṃ, bhante”ti kho āyasmā ānando bhagavato paccassosi. Atha kho bhagavā catugguṇaṃ saṅghāṭiṃ paññāpetvā dakkhiṇena passena sīhaseyyaṃ kappesi, pāde pādaṃ accādhāya, sato sampajāno, uṭṭhānasaññaṃ manasi karitvā.  
　　 23. Atha kho āyasmā ānando mahānāmaṃ sakkaṃ āmantesi– “idha mahānāma, ariyasāvako sīlasampanno hoti, indriyesu guttadvāro hoti, bhojane mattaññū hoti, jāgariyaṃ anuyutto hoti, sattahi saddhammehi samannāgato hoti, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī.  
　　 24. “Kathañca, mahānāma ariyasāvako sīlasampanno hoti? Idha, mahānāma, ariyasāvako sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Evaṃ kho, mahānāma, ariyasāvako sīlasampanno hoti.  
　　 “Kathañca, mahānāma, ariyasāvako indriyesu guttadvāro hoti? Idha, mahānāma, ariyasāvako cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati Evaṃ kho, mahānāma, ariyasāvako indriyesu guttadvāro hoti.  
　　 “Kathañca, mahānāma, ariyasāvako bhojane mattaññū hoti? Idha, mahānāma, ariyasāvako paṭisaṅkhā yoniso āhāraṃ āhāreti – ‘neva davāya na madāya na maṇḍanāya na vibhūsanāya; yāvadeva imassa kāyassa ṭhitiyā yāpanāya vihiṃsūparatiyā brahmacariyānuggahāya Iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti. Evaṃ kho, mahānāma, ariyasāvako bhojane mattaññū hoti.  
　　 “Kathañca, mahānāma, ariyasāvako jāgariyaṃ anuyutto hoti? Idha, mahānāma, ariyasāvako divasaṃ caṅkamena nisajjāya āvaraṇīyehi dhammehi cittaṃ parisodheti, rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodheti, rattiyā majjhimaṃ yāmaṃ dakkhiṇena passena sīhaseyyaṃ kappeti, pāde pādaṃ accādhāya, sato sampajāno, uṭṭhānasaññaṃ manasi karitvā, rattiyā pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi cittaṃ parisodheti. Evaṃ kho, mahānāma, ariyasāvako jāgariyaṃ anuyutto hoti.  
　　 25. “Kathañca, mahānāma, ariyasāvako sattahi saddhammehi samannāgato hoti? Idha, mahānāma, ariyasāvako saddho hoti, saddahati tathāgatassa bodhiṃ– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Hirimā hoti, hirīyati kāyaduccaritena vacīduccaritena manoduccaritena, hirīyati pāpakānaṃ akusalānaṃ dhammānaṃ samāpattiyā. Ottappī hoti, ottappati kāyaduccaritena vacīduccaritena manoduccaritena, ottappati pāpakānaṃ akusalānaṃ dhammānaṃ samāpattiyā. Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā kevalaparipuṇṇaṃ parisuddhaṃ brahmacariyaṃ abhivadanti tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. Āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Satimā hoti, paramena satinepakkena samannāgato, cirakatampi cirabhāsitampi saritā anussaritā. Paññavā hoti, udayatthagāminiyā paññāya samannāgato, ariyāya nibbedhikāya sammā dukkhakkhayagāminiyā. Evaṃ kho, mahānāma, ariyasāvako sattahi saddhammehi samannāgato hoti.  
　　 26. “Kathañca mahānāma, ariyasāvako catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī? Idha, mahānāma, ariyasāvako vivicceva kāmehi vivicca akusalehi dhammehi, savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati; vitakkavicārānaṃ vūpasamā ajjhattaṃ sampasādanaṃ …pe… dutiyaṃ jhānaṃ upasampajja viharati; pītiyā ca virāgā …pe… tatiyaṃ jhānaṃ upasampajja viharati; sukhassa ca pahānā dukkhassa ca pahānā pubbeva somanassadomanassānaṃ atthaṅgamā …pe… catutthaṃ jhānaṃ upasampajja viharati. Evaṃ kho, mahānāma, ariyasāvako catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī.  
　　 27. “Yato kho, mahānāma, ariyasāvako evaṃ sīlasampanno hoti, evaṃ indriyesu guttadvāro hoti, evaṃ bhojane mattaññū hoti, evaṃ jāgariyaṃ anuyutto hoti, evaṃ sattahi saddhammehi samannāgato hoti, evaṃ catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, ayaṃ vuccati, mahānāma, ariyasāvako sekho pāṭipado apuccaṇḍatāya samāpanno, bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya. Seyyathāpi, mahānāma, kukkuṭiyā aṇḍāni aṭṭha vā dasa vā dvādasa vā tānāssu kukkuṭiyā sammā adhisayitāni sammā pariseditāni sammā paribhāvitāni, kiñcāpi tassā kukkuṭiyā na evaṃ icchā uppajjeyya – ‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjeyyun’ti, atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjituṃ. Evameva kho, mahānāma, yato ariyasāvako evaṃ sīlasampanno hoti, evaṃ indriyesu guttadvāro hoti, evaṃ bhojane mattaññū hoti, evaṃ jāgariyaṃ anuyutto hoti, evaṃ sattahi saddhammehi samannāgato hoti, evaṃ catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, ayaṃ vuccati, mahānāma, ariyasāvako sekho pāṭipado apuccaṇḍatāya samāpanno bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya.  
　　 28. “Sa kho so, mahānāma, ariyasāvako imaṃyeva anuttaraṃ upekkhāsatipārisuddhiṃ āgamma anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati, ayamassa paṭhamābhinibbhidā hoti kukkuṭacchāpakasseva aṇḍakosamhā.  
　　 “Sa kho so, mahānāma, ariyasāvako imaṃye anuttaraṃ upekkhāsatipārisuddhiṃ āgamma dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, ayamassa dutiyābhinibbhidā hoti kukkuṭacchāpakasseva aṇḍakosamhā.  
　　 “Sa kho so, mahānāma, ariyasāvako imaṃyeva anuttaraṃ upekkhāsatipārisuddhiṃ āgamma āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati, ayamassa tatiyābhinibbhidā hoti kukkuṭacchāpakasseva aṇḍakosamhā.  
　　 29. “Yampi, mahānāma, ariyasāvako sīlasampanno hoti, idampissa hoti caraṇasmiṃ; yampi, mahānāma, ariyasāvako indriyesu guttadvāro hoti, idampissa hoti caraṇasmiṃ; yampi, mahānāma, ariyasāvako bhojane mattaññū hoti, idampissa hoti caraṇasmiṃ; yampi, mahānāma, ariyasāvako jāgariyaṃ anuyutto hoti, idampissa hoti caraṇasmiṃ; yampi, mahānāma, ariyasāvako sattahi saddhammehi samannāgato hoti, idampissa hoti caraṇasmiṃ; yampi, mahānāma, ariyasāvako catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, idampissa hoti caraṇasmiṃ.  
　　 “Yañca kho, mahānāma, ariyasāvako anekavihitaṃ pubbenivāsaṃ anussarati, seyyathidaṃ ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati, idampissa hoti vijjāya; yampi, mahānāma, ariyasāvako dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, idampissa hoti vijjāya. Yampi, mahānāma, ariyasāvako āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati, idampissa hoti vijjāya.  
　　 “Ayaṃ vuccati, mahānāma, ariyasāvako vijjāsampanno itipi caraṇasampanno itipi vijjācaraṇasampanno itipi.  
　　 30. “Brahmunāpesā, mahānāma, sanaṅkumārena gāthā bhāsitā–  
　　 ‘Khattiyo seṭṭho janetasmiṃ, ye gottapaṭisārino;  
　　 Vijjācaraṇasampanno, so seṭṭho devamānuse’ti.  
　　 “Sā kho panesā, mahānāma, brahmunā sanaṅkumārena gāthā sugītā no duggītā, subhāsitā no dubbhāsitā, atthasaṃhitā no anatthasaṃhitā, anumatā bhagavatā”ti.  
　　 Atha kho bhagavā uṭṭhahitvā āyasmantaṃ ānandaṃ āmantesi– “sādhu sādhu, ānanda, sādhu kho tvaṃ, ānanda, kāpilavatthavānaṃ sakyānaṃ sekhaṃ pāṭipadaṃ abhāsī”ti.  
　　 Idamavocāyasmā ānando. Samanuñño satthā ahosi. Attamanā kāpilavatthavā sakyā āyasmato ānandassa bhāsitaṃ abhinandunti.  
　　 Sekhasuttaṃ niṭṭhitaṃ tatiyaṃ.