---
title: 中部62经：大教诫罗睺罗经
pubDate: 2026-01-14
categories: ['巴利三藏']
description: ''
slug: 
tags: [中部]
draft: false
---
我曾这样听闻：有一次，世尊住在舍卫城祇树给孤独园。那时，世尊于上午，穿好内衣，持钵和衣，进入舍卫城乞食。尊者罗睺罗也于上午，穿好内衣，持钵和衣，紧随世尊身后。于是，世尊回过头来，对尊者罗睺罗说：“罗睺罗，任何色，无论是过去、未来、现在，或内、或外，或粗、或细，或劣、或胜，或远、或近，一切色都应当以正慧如实观照：‘这不是我的，我不是这个，这不是我的我。’”

“世尊，只是色吗？善逝，只是色吗？”“罗睺罗，也是色，罗睺罗，也是受，罗睺罗，也是想，罗睺罗，也是行，罗睺罗，也是识。”于是，尊者罗睺罗想：“今天有谁能得到世尊亲自的教诲，还能进入村庄乞食呢？”他于是转身返回，在一棵树下盘腿而坐，端正身体，将正念安住于面前。尊者舍利弗看见尊者罗睺罗在一棵树下盘腿而坐，端正身体，将正念安住于面前。看见后，他对尊者罗睺罗说：“罗睺罗，修习安般念吧。罗睺罗，安般念如果修习、多修，将会有大果报、大功德。”

于是，尊者罗睺罗傍晚时分从静坐中起身，前往世尊处；走上前去，向世尊问候后，坐在一旁。坐在一旁的尊者罗睺罗对世尊说：“尊者，安般念要如何修习，如何多修，才能有大果报、大功德呢？”“罗睺罗，任何内在于自身的、坚硬的、粗糙的、被执取的（物质），譬如说：头发、体毛、指甲、牙齿、皮肤、肌肉、筋腱、骨骼、骨髓、肾脏、心脏、肝脏、横膈膜、脾脏、肺脏、肠、肠膜、胃、粪便，或任何其他内在于自身的、坚硬的、粗糙的、被执取的——罗睺罗，这被称为内在地大。无论是内在地大，还是外在地大，都只是地大。这应当以正慧如实观照：‘这不是我的，我不是这个，这不是我的我。’这样以正慧如实观照后，就会对地大感到厌离，心对地大变得无染。

“罗睺罗，什么是水大？水大可以是内在的，也可以是外在的。罗睺罗，什么是内在的水大？凡是内在于自身的、流动的、湿润的、被执取的，譬如说：胆汁、痰、脓、血、汗、脂肪、泪水、油脂、唾液、鼻涕、关节液、尿液，或任何其他内在于自身的、流动的、湿润的、被执取的——罗睺罗，这被称为内在水大。无论是内在水大，还是外在水大，都只是水大。这应当以正慧如实观照：‘这不是我的，我不是这个，这不是我的我。’这样以正慧如实观照后，就会对水大感到厌离，心对水大变得无染。

“罗睺罗，什么是火大？火大可以是内在的，也可以是外在的。罗睺罗，什么是内在的火大？凡是内在于自身的、热的、被执取的，譬如说：使身体温暖的、使身体老化的、使身体发热的、使所吃、所喝、所嚼、所尝的食物得到彻底消化的，或任何其他内在于自身的、热的、被执取的——罗睺罗，这被称为内在火大。无论是内在火大，还是外在火大，都只是火大。这应当以正慧如实观照：‘这不是我的，我不是这个，这不是我的我。’这样以正慧如实观照后，就会对火大感到厌离，心对火大变得无染。

“罗睺罗，什么是风大？风大可以是内在的，也可以是外在的。罗睺罗，什么是内在的风大？凡是内在于自身的、运动的、被执取的，譬如说：上行风、下行风、腹内风、腹外风、遍行于肢节的风、入息、出息，或任何其他内在于自身的、运动的、被执取的——罗睺罗，这被称为内在风大。无论是内在风大，还是外在风大，都只是风大。这应当以正慧如实观照：‘这不是我的，我不是这个，这不是我的我。’这样以正慧如实观照后，就会对风大感到厌离，心对风大变得无染。

“罗睺罗，什么是空大？空大可以是内在的，也可以是外在的。罗睺罗，什么是内在的空大？凡是内在于自身的、空间的、被执取的，譬如说：耳洞、鼻孔、口腔，食物所吞咽之处，食物所停留之处，食物排出体外之处，或任何其他内在于自身的、空间的、空隙的、洞穴的、不被肉和血所触及的、被执取的——罗睺罗，这被称为内在空大。无论是内在空大，还是外在空大，都只是空大。这应当以正慧如实观照：‘这不是我的，我不是这个，这不是我的我。’这样以正慧如实观照后，就会对空大感到厌离，心对空大变得无染。

“罗睺罗，修习像大地一样的禅修吧。罗睺罗，当你修习像大地一样的禅修时，所生起的合意或不合意的触，将不会占据你的心。罗睺罗，就像大地，人们在上面堆放干净的，也堆放污秽的，堆放粪便，堆放尿液，堆放唾液，堆放脓，堆放血，而大地不会因此感到厌恶、憎恨或鄙弃；同样地，罗睺罗，你要修习像大地一样的禅修。罗睺罗，当你修习像大地一样的禅修时，所生起的合意或不合意的触，将不会占据你的心。

“罗睺罗，修习像水一样的禅修吧。罗睺罗，当你修习像水一样的禅修时，所生起的合意或不合意的触，将不会占据你的心。罗睺罗，就像水，人们用它清洗干净的，也清洗污秽的，清洗粪便，清洗尿液，清洗唾液，清洗脓，清洗血，而水不会因此感到厌恶、憎恨或鄙弃；同样地，罗睺罗，你要修习像水一样的禅修。罗睺罗，当你修习像水一样的禅修时，所生起的合意或不合意的触，将不会占据你的心。

“罗睺罗，修习像火一样的禅修吧。罗睺罗，当你修习像火一样的禅修时，所生起的合意或不合意的触，将不会占据你的心。罗睺罗，就像火，它燃烧干净的，也燃烧污秽的，燃烧粪便，燃烧尿液，燃烧唾液，燃烧脓，燃烧血，而火不会因此感到厌恶、憎恨或鄙弃；同样地，罗睺罗，你要修习像火一样的禅修。罗睺罗，当你修习像火一样的禅修时，所生起的合意或不合意的触，将不会占据你的心。

“罗睺罗，修习像风一样的禅修吧。罗睺罗，当你修习像风一样的禅修时，所生起的合意或不合意的触，将不会占据你的心。罗睺罗，就像风，它吹拂干净的，也吹拂污秽的，吹拂粪便，吹拂尿液，吹拂唾液，吹拂脓，吹拂血，而风不会因此感到厌恶、憎恨或鄙弃；同样地，罗睺罗，你要修习像风一样的禅修。罗睺罗，当你修习像风一样的禅修时，所生起的合意或不合意的触，将不会占据你的心。

“罗睺罗，修习像虚空一样的禅修吧。罗睺罗，当你修习像虚空一样的禅修时，所生起的合意或不合意的触，将不会占据你的心。罗睺罗，就像虚空，它无所依止；同样地，罗睺罗，你要修习像虚空一样的禅修。罗睺罗，当你修习像虚空一样的禅修时，所生起的合意或不合意的触，将不会占据你的心。

“罗睺罗，修习慈心禅吧。罗睺罗，当你修习慈心禅时，你的嗔恚将会被舍弃。罗睺罗，修习悲心禅吧。罗睺罗，当你修习悲心禅时，你的恼害将会被舍弃。罗睺罗，修习喜心禅吧。罗睺罗，当你修习喜心禅时，你的不乐将会被舍弃。罗睺罗，修习舍心禅吧。罗睺罗，当你修习舍心禅时，你的怨恨将会被舍弃。罗睺罗，修习不净观吧。罗睺罗，当你修习不净观时，你的贪欲将会被舍弃。罗睺罗，修习无常想吧。罗睺罗，当你修习无常想时，你的我慢将会被舍弃。

“罗睺罗，修习安般念吧。罗睺罗，安般念如果修习、多修，将会有大果报、大功德。罗睺罗，安般念要如何修习，如何多修，才能有大果报、大功德呢？

“罗睺罗，这里有比丘，去到森林，或去到树下，或去到空闲处，盘腿而坐，端正身体，将正念安住于面前。他正念分明地入息，正念分明地出息。
“当他入长息时，他清楚知道‘我入长息’；当他出长息时，他清楚知道‘我出长息’。当他入短息时，他清楚知道‘我入短息’；当他出短息时，他清楚知道‘我出短息’。他学习‘我将入息，遍知全身’；他学习‘我将出息，遍知全身’；他学习‘我将入息，平息身行’；他学习‘我将出息，平息身行’。

“他学习‘我将入息，感受喜’；他学习‘我将出息，感受喜’；他学习‘我将入息，感受乐’；他学习‘我将出息，感受乐’；他学习‘我将入息，感受心行’；他学习‘我将出息，感受心行’；他学习‘我将入息，平息心行’；他学习‘我将出息，平息心行’。

“他学习‘我将入息，感受心’；他学习‘我将出息，感受心’；他学习‘我将入息，使心喜悦’；他学习‘我将出息，使心喜悦’；他学习‘我将入息，使心入定’；他学习‘我将出息，使心入定’；他学习‘我将入息，解脱心’；他学习‘我将出息，解脱心’。

“他学习‘我将入息，随观无常’；他学习‘我将出息，随观无常’；他学习‘我将入息，随观离欲’；他学习‘我将出息，随观离欲’；他学习‘我将入息，随观灭尽’；他学习‘我将出息，随观灭尽’；他学习‘我将入息，随观舍离’；他学习‘我将出息，随观舍离’。

“罗睺罗，安般念这样修习、这样多修，将会有大果报、大功德。罗睺罗，当安般念这样修习、这样多修时，即使是最后的入息和出息，也是有知而灭尽，而非无知。”

世尊说了这番话。尊者罗睺罗心生欢喜，认可了世尊所说的话。


大教诫罗睺罗经第二终。

巴利语经文  
MN.62/(2) Mahārāhulovādasuttaṃ
　　 113. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Āyasmāpi kho rāhulo pubbaṇhasamayaṃ nivāsetvā pattacīvaramādāya bhagavantaṃ piṭṭhito piṭṭhito anubandhi. Atha kho bhagavā apaloketvā āyasmantaṃ rāhulaṃ āmantesi– “yaṃ kiñci, rāhula, rūpaṃ– atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā – sabbaṃ rūpaṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabban”ti. “Rūpameva nu kho, bhagavā, rūpameva nu kho, sugatā”ti? “Rūpampi, rāhula, vedanāpi, rāhula, saññāpi, rāhula, saṅkhārāpi, rāhula, viññāṇampi, rāhulā”ti. Atha kho āyasmā rāhulo “ko najja bhagavatā sammukhā ovādena ovadito gāmaṃ piṇḍāya pavisissatī”ti tato paṭinivattitvā aññatarasmiṃ rukkhamūle nisīdi pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Addasā kho āyasmā sāriputto āyasmantaṃ rāhulaṃ aññatarasmiṃ rukkhamūle nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā Disvāna āyasmantaṃ rāhulaṃ āmantesi– “ānāpānassatiṃ, rāhula, bhāvanaṃ bhāvehi. Ānāpānassati, rāhula, bhāvanā bhāvitā bahulīkatā mahapphalā hoti mahānisaṃsā”ti.
　　 114. Atha kho āyasmā rāhulo sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā rāhulo bhagavantaṃ etadavoca– “kathaṃ bhāvitā nu kho, bhante, ānāpānassati, kathaṃ bahulīkatā mahapphalā hoti mahānisaṃsā”ti? “Yaṃ kiñci, rāhula, ajjhattaṃ paccattaṃ kakkhaḷaṃ kharigataṃ upādinnaṃ, seyyathidaṃ– kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ, yaṃ vā panaññampi kiñci ajjhattaṃ paccattaṃ kakkhaḷaṃ kharigataṃ upādinnaṃ– ayaṃ vuccati, rāhula, ajjhattikā pathavīdhātu. Yā ceva kho pana ajjhattikā pathavīdhātu yā ca bāhirā pathavīdhātu, pathavīdhāturevesā. Taṃ ‘netaṃ mama, nesohamasmi, na meso attā’ti – evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā pathavīdhātuyā nibbindati, pathavīdhātuyā cittaṃ virājeti”.
　　 115. “Katamā ca, rāhula, āpodhātu? Āpodhātu siyā ajjhattikā, siyā bāhirā. Katamā ca, rāhula, ajjhattikā āpodhātu Yaṃ ajjhattaṃ paccattaṃ āpo āpogataṃ upādinnaṃ, seyyathidaṃ – pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttaṃ, yaṃ vā panaññampi kiñci ajjhattaṃ paccattaṃ āpo āpogataṃ upādinnaṃ– ayaṃ vuccati, rāhula, ajjhattikā āpodhātu. Yā ceva kho pana ajjhattikā āpodhātu yā ca bāhirā āpodhātu āpodhāturevesā. Taṃ ‘netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā āpodhātuyā nibbindati, āpodhātuyā cittaṃ virājeti.
　　 116. “Katamā ca, rāhula, tejodhātu? Tejodhātu siyā ajjhattikā, siyā bāhirā. Katamā ca, rāhula, ajjhattikā tejodhātu? Yaṃ ajjhattaṃ paccattaṃ tejo tejogataṃ upādinnaṃ, seyyathidaṃ – yena ca santappati yena ca jīrīyati yena ca pariḍayhati yena ca asitapītakhāyitasāyitaṃ sammā pariṇāmaṃ gacchati, yaṃ vā panaññampi kiñci ajjhattaṃ paccattaṃ tejo tejogataṃ upādinnaṃ– ayaṃ vuccati, rāhula, ajjhattikā tejodhātu. Yā ceva kho pana ajjhattikā tejodhātu yā ca bāhirā tejodhātu tejodhāturevesā. Taṃ ‘netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā tejodhātuyā nibbindati, tejodhātuyā cittaṃ virājeti.
　　 117. “Katamā ca, rāhula, vāyodhātu? Vāyodhātu siyā ajjhattikā, siyā bāhirā. Katamā ca, rāhula, ajjhattikā vāyodhātu? Yaṃ ajjhattaṃ paccattaṃ vāyo vāyogataṃ upādinnaṃ, seyyathidaṃ – uddhaṅgamā vātā, adhogamā vātā, kucchisayā vātā, koṭṭhāsayā vātā aṅgamaṅgānusārino vātā, assāso passāso, iti yaṃ vā panaññampi kiñci ajjhattaṃ paccattaṃ vāyo vāyogataṃ upādinnaṃ– ayaṃ vuccati, rāhula, ajjhattikā vāyodhātu. Yā ceva kho pana ajjhattikā vāyodhātu yā ca bāhirā vāyodhātu vāyodhāturevesā. Taṃ ‘netaṃ mama, nesohamasmi na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā vāyodhātuyā nibbindati, vāyodhātuyā cittaṃ virājeti.
　　 118. “Katamā ca, rāhula, ākāsadhātu? Ākāsadhātu siyā ajjhattikā, siyā bāhirā. Katamā ca, rāhula, ajjhattikā ākāsadhātu? Yaṃ ajjhattaṃ paccattaṃ ākāsaṃ ākāsagataṃ upādinnaṃ, seyyathidaṃ– kaṇṇacchiddaṃ nāsacchiddaṃ mukhadvāraṃ, yena ca asitapītakhāyitasāyitaṃ ajjhoharati, yattha ca asitapītakhāyitasāyitaṃ santiṭṭhati, yena ca asitapītakhāyitasāyitaṃ adhobhāgaṃ nikkhamati, yaṃ vā panaññampi kiñci ajjhattaṃ paccattaṃ ākāsaṃ ākāsagataṃ, aghaṃ aghagataṃ, vivaraṃ vivaragataṃ, asamphuṭṭhaṃ, maṃsalohitehi upādinnaṃ – ayaṃ vuccati, rāhula, ajjhattikā ākāsadhātu. Yā ceva kho pana ajjhattikā ākāsadhātu yā ca bāhirā ākāsadhātu ākāsadhāturevesā. Taṃ ‘netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā ākāsadhātuyā cittaṃ nibbindati, ākāsadhātuyā cittaṃ virājeti.
　　 119. “Pathavīsamaṃ, rāhula, bhāvanaṃ bhāvehi. Pathavīsamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti. Seyyathāpi, rāhula, pathaviyā sucimpi nikkhipanti, asucimpi nikkhipanti, gūthagatampi nikkhipanti, muttagatampi nikkhipanti, kheḷagatampi nikkhipanti, pubbagatampi nikkhipanti, lohitagatampi nikkhipanti, na ca tena pathavī aṭṭīyati vā harāyati vā jigucchati vā; evameva kho tvaṃ, rāhula, pathavīsamaṃ bhāvanaṃ bhāvehi. Pathavīsamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.
　　 “Āposamaṃ, rāhula, bhāvanaṃ bhāvehi. Āposamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti. Seyyathāpi, rāhula, āpasmiṃ sucimpi dhovanti, asucimpi dhovanti, gūthagatampi dhovanti, muttagatampi dhovanti, kheḷagatampi dhovanti, pubbagatampi dhovanti, lohitagatampi dhovanti, na ca tena āpo aṭṭīyati vā harāyati vā jigucchati vā; evameva kho tvaṃ, rāhula, āposamaṃ bhāvanaṃ bhāvehi. Āposamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.
　　 “Tejosamaṃ, rāhula, bhāvanaṃ bhāvehi. Tejosamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti. Seyyathāpi, rāhula, tejo sucimpi dahati, asucimpi dahati, gūthagatampi dahati, muttagatampi dahati, kheḷagatampi dahati, pubbagatampi dahati, lohitagatampi dahati, na ca tena tejo aṭṭīyati vā harāyati vā jigucchati vā; evameva kho tvaṃ, rāhula, tejosamaṃ bhāvanaṃ bhāvehi. Tejosamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.
　　 “Vāyosamaṃ, rāhula, bhāvanaṃ bhāvehi. Vāyosamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti. Seyyathāpi, rāhula, vāyo sucimpi upavāyati, asucimpi upavāyati, gūthagatampi upavāyati, muttagatampi upavāyati, kheḷagatampi upavāyati, pubbagatampi upavāyati, lohitagatampi upavāyati, na ca tena vāyo aṭṭīyati vā harāyati vā jigucchati vā; evameva kho tvaṃ, rāhula, vāyosamaṃ bhāvanaṃ bhāvehi. Vāyosamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.
　　 “Ākāsasamaṃ, rāhula, bhāvanaṃ bhāvehi. Ākāsasamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti. Seyyathāpi, rāhula, ākāso na katthaci patiṭṭhito; evameva kho tvaṃ, rāhula, ākāsasamaṃ bhāvanaṃ bhāvehi. Ākāsasamañhi te, rāhula, bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.
　　 120. “Mettaṃ, rāhula, bhāvanaṃ bhāvehi. Mettañhi te, rāhula, bhāvanaṃ bhāvayato yo byāpādo so pahīyissati. Karuṇaṃ, rāhula, bhāvanaṃ bhāvehi. Karuṇañhi te, rāhula, bhāvanaṃ bhāvayato yā vihesā sā pahīyissati. Muditaṃ, rāhula, bhāvanaṃ bhāvehi. Muditañhi te, rāhula, bhāvanaṃ bhāvayato yā arati sā pahīyissati. Upekkhaṃ rāhula, bhāvanaṃ bhāvehi. Upekkhañhi te, rāhula, bhāvanaṃ bhāvayato yo paṭigho so pahīyissati. Asubhaṃ, rāhula, bhāvanaṃ bhāvehi. Asubhañhi te, rāhula, bhāvanaṃ bhāvayato yo rāgo so pahīyissati. Aniccasaññaṃ, rāhula, bhāvanaṃ bhāvehi. Aniccasaññañhi te, rāhula, bhāvanaṃ bhāvayato yo asmimāno so pahīyissati.
　　 121. “Ānāpānassatiṃ, rāhula, bhāvanaṃ bhāvehi. Ānāpānassati hi te, rāhula, bhāvitā bahulīkatā mahapphalā hoti mahānisaṃsā. Kathaṃ bhāvitā ca, rāhula, ānāpānassati, kathaṃ bahulīkatā mahapphalā hoti mahānisaṃsā Idha, rāhula, bhikkhu araññagato vā rukkhamūlagato vā suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So satova assasati satova passasati.
　　 “Dīghaṃ vā assasanto ‘dīghaṃ assasāmī’ti pajānāti, dīghaṃ vā passasanto ‘dīghaṃ passasāmī’ti pajānāti; rassaṃ vā assasanto ‘rassaṃ assasāmī’ti pajānāti, rassaṃ vā passasanto ‘rassaṃ passasāmī’ti pajānāti. ‘Sabbakāyappaṭisaṃvedī assasissāmī’ti sikkhati; ‘sabbakāyappaṭisaṃvedī passasissāmī’ti sikkhati; ‘passambhayaṃ kāyasaṅkhāraṃ assasissāmī’ti sikkhati; ‘passambhayaṃ kāyasaṅkhāraṃ passasissāmī’ti sikkhati.
　　 “‘Pītippaṭisaṃvedī assasissāmī’ti sikkhati; ‘pītippaṭisaṃvedī passasissāmī’ti sikkhati; ‘sukhappaṭisaṃvedī assasissāmī’ti sikkhati; ‘sukhappaṭisaṃvedī passasissāmī’ti sikkhati; ‘cittasaṅkhārappaṭisaṃvedī assasissāmī’ti sikkhati; ‘cittasaṅkhārappaṭisaṃvedī passasissāmī’ti sikkhati; ‘passambhayaṃ cittasaṅkhāraṃ assasissāmī’ti sikkhati; ‘passambhayaṃ cittasaṅkhāraṃ passasissāmī’ti sikkhati.
　　 “‘Cittappaṭisaṃvedī assasissāmī’ti sikkhati; ‘cittappaṭisaṃvedī passasissāmī’ti sikkhati ‘abhippamodayaṃ cittaṃ assasissāmī’ti sikkhati; ‘abhippamodayaṃ cittaṃ passasissāmī’ti sikkhati; ‘samādahaṃ cittaṃ assasissāmī’ti sikkhati; ‘samādahaṃ cittaṃ passasissāmī’ti sikkhati; ‘vimocayaṃ cittaṃ assasissāmī’ti sikkhati; ‘vimocayaṃ cittaṃ passasissāmī’ti sikkhati.
　　 “‘Aniccānupassī assasissāmī’ti sikkhati; ‘aniccānupassī passasissāmī’ti sikkhati; ‘virāgānupassī assasissāmī’ti sikkhati; ‘virāgānupassī passasissāmī’ti sikkhati; ‘nirodhānupassī assasissāmī’ti sikkhati; ‘nirodhānupassī passasissāmī’ti sikkhati; ‘paṭinissaggānupassī assasissāmī’ti sikkhati; ‘paṭinissaggānupassī passasissāmī’ti sikkhati.
　　 “Evaṃ bhāvitā kho, rāhula, ānāpānassati, evaṃ bahulīkatā mahapphalā hoti mahānisaṃsā. Evaṃ bhāvitāya, rāhula, ānāpānassatiyā, evaṃ bahulīkatāya yepi te carimakā assāsā tepi viditāva nirujjhanti no aviditā”ti.
　　 Idamavoca bhagavā. Attamano āyasmā rāhulo bhagavato bhāsitaṃ abhinandīti.
　　 Mahārāhulovādasuttaṃ niṭṭhitaṃ dutiyaṃ.