---
title: 中部111经:逐一品经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部111经 逐一品经

我曾这样听闻，一时，佛陀住在舍卫城祇树林给孤独园。在那儿，佛陀对比丘们说：“比丘们！”那些比丘回答佛陀说：“大德！”佛陀如此说道：

“比丘们，舍利弗是贤者；比丘们，舍利弗有大智慧；比丘们，舍利弗有广博的智慧；比丘们，舍利弗有敏捷的智慧；比丘们，舍利弗有迅速的智慧；比丘们，舍利弗有锐利的智慧；比丘们，舍利弗有穿透的智慧。比丘们，舍利弗在半个月中逐一地观照诸法。比丘们，舍利弗逐一观照诸法的情况如下：

“比丘们，在此，舍利弗离欲，离不善法，入并住于有寻有伺、离生喜乐的初禅。而初禅中的那些法，即寻、伺、喜、乐、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗寻伺寂灭，内心清净，心意专一，入并住于无寻无伺、定生喜乐的第二禅。而第二禅中的那些法——内心清净、喜、乐、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗离喜，住于舍，正念正知，身体感受乐。诸圣者宣称：‘舍念乐住’。他入并住于第三禅。而第三禅中的那些法——乐、念、正知、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗断乐断苦，以前的喜忧已灭，入并住于不苦不乐、由舍念清净的第四禅。而第四禅中的那些法——舍、不苦不乐受、心寂静、不作意、念清净、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗完全超越色想，灭除有对想，不作意种种想，入并住于‘虚空无边’的空无边处。而空无边处中的那些法——空无边处想、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗完全超越空无边处，入并住于‘识无边’的识无边处。而识无边处中的那些法——识无边处想、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗完全超越识无边处，入并住于‘无所有’的无所有处。而无所有处中的那些法——无所有处想、心一境性，以及触、受、想、思、心、欲、胜解、精进、念、舍、作意——这些法都被他逐一地辨别。这些法他都知道它们的生起、住立和消逝。他如此了知：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗完全超越无所有处，入并住于非想非非想处。他有念地从该等至出定。他有念地从该等至出定后，逐一地观照那些已过去、已灭尽、已变坏的法：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘有更高的出离’。他对此多加修习。

“其次，比丘们，舍利弗完全超越非想非非想处，入并住于想受灭。他的烦恼已由智慧观照而尽。他有念地从该等至出定。他有念地从该等至出定后，逐一地观照那些已过去、已灭尽、已变坏的法：‘这些法如此这般地由无而有，由有而逝。’他对这些法不取不舍，不执著，不系缚，已得解脱，已得离系，以无边的心而住。他了知‘没有更高的出离’。他对此多加修习。

“比丘们，若有人正确地说：‘在圣戒中已达自在、已达彼岸；在圣定中已达自在、已达彼岸；在圣慧中已达自在、已达彼岸；在圣解脱中已达自在、已达彼岸。’他正确地说的就是舍利弗：‘在圣戒中已达自在、已达彼岸；在圣定中已达自在、已达彼岸；在圣慧中已达自在、已达彼岸；在圣解脱中已达自在、已达彼岸。’比丘们，若有人正确地说：‘佛陀的亲生子，从口生，法生，法所化，法的继承者，不是世俗利益的继承者。’他正确地说的就是舍利弗：‘佛陀的亲生子，从口生，法生，法所化，法的继承者，不是世俗利益的继承者。’比丘们，如来已转动无上法轮，舍利弗能够正确地随之转动。”

佛陀如是说。那些比丘心生欢喜，随喜佛陀所说。

逐一品经第一终。  
巴利语经文  
2\. Anupadavaggo  
MN.111/(1) Anupadasuttaṃ  
　　 93. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Paṇḍito, bhikkhave, sāriputto; mahāpañño, bhikkhave, sāriputto; puthupañño, bhikkhave, sāriputto; hāsapañño, bhikkhave, sāriputto; javanapañño, bhikkhave, sāriputto; tikkhapañño, bhikkhave, sāriputto; nibbedhikapañño, bhikkhave, sāriputto; sāriputto, bhikkhave, aḍḍhamāsaṃ anupadadhammavipassanaṃ vipassati. Tatridaṃ, bhikkhave, sāriputtassa anupadadhammavipassanāya hoti.  
　　 94. “Idha, bhikkhave, sāriputto vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ye ca paṭhame jhāne dhammā vitakko ca vicāro ca pīti ca sukhañca cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Ye ca dutiye jhāne dhammā– ajjhattaṃ sampasādo ca pīti ca sukhañca cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti – ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti. Yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja viharati. Ye ca tatiye jhāne dhammā– sukhañca sati ca sampajaññañc cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti, tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Ye ca catutthe jhāne dhammā– upekkhā adukkhamasukhā vedanā passaddhattā cetaso anābhogo satipārisuddhi cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyā-e anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ye ca ākāsānañcāyatane dhammā– ākāsānañcāyatanasaññā ca cittekaggatā ca phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti – ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. Ye ca viññāṇañcāyatane dhammā– viññāṇañcāyatanasaññā ca cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro– tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 “Puna caparaṃ, bhikkhave, sāriputto sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ye ca ākiñcaññāyatane dhammā– ākiñcaññāyatanasaññā ca cittekaggatā ca, phasso vedanā saññā cetanā cittaṃ chando adhimokkho vīriyaṃ sati upekkhā manasikāro – tyāssa dhammā anupadavavatthitā honti. Tyāssa dhammā viditā uppajjanti, viditā upaṭṭhahanti, viditā abbhatthaṃ gacchanti. So evaṃ pajānāti– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 95. “Puna caparaṃ, bhikkhave, sāriputto sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. So tāya samāpattiyā sato vuṭṭhahati. So tāya samāpattiyā sato vuṭṭhahitvā ye dhammā atītā niruddhā vipariṇatā te dhamme samanupassati ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘atthi uttari nissaraṇan’ti pajānāti. Tabbahulīkārā atthitvevassa hoti.  
　　 96. “Puna caparaṃ, bhikkhave, sāriputto sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Paññāya cassa disvā āsavā parikkhīṇā honti. So tāya samāpattiyā sato vuṭṭhahati. So tāya samāpattiyā sato vuṭṭhahitvā ye dhammā atītā niruddhā vipariṇatā te dhamme samanupassati– ‘evaṃ kirame dhammā ahutvā sambhonti, hutvā paṭiventī’ti. So tesu dhammesu anupāyo anapāyo anissito appaṭibaddho vippamutto visaṃyutto vimariyādīkatena cetasā viharati. So ‘natthi uttari nissaraṇan’ti pajānāti. Tabbahulīkārā natthitvevassa hoti.  
　　 97. “Yaṃ kho taṃ, bhikkhave, sammā vadamāno vadeyya– ‘vasippatto pāramippatto ariyasmiṃ sīlasmiṃ, vasippatto pāramippatto ariyasmiṃ samādhismiṃ, vasippatto pāramippatto ariyāya paññāya vasippatto pāramippatto ariyāya vimuttiyā’ti, sāriputtameva taṃ sammā vadamāno vadeyya– ‘vasippatto pāramippatto ariyasmiṃ sīlasmiṃ, vasippatto pāramippatto ariyasmiṃ samādhismiṃ, vasippatto pāramippatto ariyāya paññāya, vasippatto pāramippatto ariyāya vimuttiyā’ti. Yaṃ kho taṃ, bhikkhave sammā vadamāno vadeyya– ‘bhagavato putto oraso mukhato jāto dhammajo dhammanimmito dhammadāyādo no āmisadāyādo’ti, sāriputtameva taṃ sammā vadamāno vadeyya– ‘bhagavato putto oraso mukhato jāto dhammajo dhammanimmito dhammadāyādo no āmisadāyādo’ti. Sāriputto, bhikkhave, tathāgatena anuttaraṃ dhammacakkaṃ pavattitaṃ sammadeva anuppavattetī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Anupadasuttaṃ niṭṭhitaṃ paṭhamaṃ.