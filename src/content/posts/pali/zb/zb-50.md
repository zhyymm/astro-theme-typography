---
title: 中部50经：呵责魔经
pubDate: 2026-01-13
categories: ['巴利三藏']
tags: [中部]
draft: false
---

中等部50经呵责魔经

我曾这样听闻：一时，尊者摩诃目犍连住在跋伽国苏苏马腊山贝萨卡拉林的鹿苑中。当时，尊者摩诃目犍连在露地经行。那时，恶魔波旬进入尊者摩诃目犍连的腹中，潜入肠子。于是，尊者摩诃目犍连心想：“我的腹部为何如此沉重？我想是粪便胀满了吧。”于是，尊者摩诃目犍连从经行处下来，进入住处，坐在已铺设好的座位上。坐下后，尊者摩诃目犍连如理作意。尊者摩诃目犍连看到恶魔波旬进入他的腹中，潜入肠子。看到恶魔波旬后，尊者对他说：“出去，恶魔！出去，恶魔！不要骚扰如来，不要骚扰如来弟子！这会给你带来长期的不幸和痛苦！”

于是，恶魔波旬心想：“这个沙门不认识我，也没有看见我，却这样说：‘出去，恶魔！出去，恶魔！不要骚扰如来，不要骚扰如来弟子！这会给你带来长期的不幸和痛苦！’就连他的老师，也不会很快认出我，何况这个弟子怎会认识我呢？”

于是，尊者摩诃目犍连对恶魔波旬说：“恶魔，我连你都认识，你不要以为‘他不认识我’。恶魔，你是波旬；恶魔，你确实是这样想的：‘这个沙门不认识我，也没有看见我，却这样说：出去，恶魔！出去，恶魔！不要骚扰如来，不要骚扰如来弟子！这会给你带来长期的不幸和痛苦！就连他的老师，也不会很快认出我，何况这个弟子怎会认识我呢？’”

于是，恶魔波旬心想：“这个沙门确实是认识我、看见我，才这样说：‘出去，恶魔！出去，恶魔！不要骚扰如来，不要骚扰如来弟子！这会给你带来长期的不幸和痛苦！’”于是，恶魔波旬从尊者摩诃目犍连的口中出来，站在门闩旁。

尊者摩诃目犍连看到恶魔波旬站在门闩旁；看到恶魔波旬后，尊者对他说：“恶魔，我连你都看见了；你不要以为‘他没有看见我’。恶魔，你就是站在门闩旁。恶魔，从前我曾是名叫妒世的魔王，我有一个妹妹名叫迦梨。你是她的儿子。所以你曾是我的外甥。

恶魔，那时，世尊、阿罗汉、正等正觉者迦俱存佛出世。恶魔，迦俱存佛、阿罗汉、正等正觉者的两位上首弟子是毗图罗和三祇婆，他们是殊胜的一对上首弟子。恶魔，在迦俱存佛、阿罗汉、正等正觉者的所有弟子中，没有人能在说法上与尊者毗图罗相等。恶魔，正因为如此，尊者毗图罗才获得了‘毗图罗’（意为善于解说）的名称。

恶魔，尊者三祇婆即使住在阿兰若中、树下、空屋中，也能毫不费力地进入想受灭尽定。恶魔，从前，尊者三祇婆坐在一棵树下，进入想受灭尽定。恶魔，牧牛人、牧羊人、农民、行路人看到尊者三祇婆坐在某棵树下，进入想受灭尽定；看到后，他们心想：‘诸位，真是稀有，真是未曾有！这个沙门坐着就死了！我们来烧了他吧。’于是，恶魔，那些牧牛人、牧羊人、农民、行路人收集了草、木柴和牛粪，堆在尊者三祇婆的身上，放火后就离开了。

恶魔，尊者三祇婆在那天夜里过去后，从那定中出定，拍去身上的衣物，在上午穿好衣服，拿起衣钵，进村乞食。恶魔，那些牧牛人、牧羊人、农民、行路人看到尊者三祇婆在乞食；看到后，他们心想：‘诸位，真是稀有，真是未曾有！这个沙门坐着就死了，他竟然又活过来了！’恶魔，正因为如此，尊者三祇婆才获得了‘三祇婆’（意为活过来）的名称。

恶魔，那时，魔王妒世心想：‘我无法知道这些戒行具足、品德高尚的比丘的来去之处。不如我去附身于婆罗门和居士，对他们说：“你们去辱骂、诽谤、激怒、骚扰那些戒行具足、品德高尚的比丘。或许，当他们被你们辱骂、诽谤、激怒、骚扰时，他们的心会有所改变，这样魔王妒世就能找到可乘之机。”’

于是，恶魔，魔王妒世附身于婆罗门和居士，对他们说：‘你们去辱骂、诽谤、激怒、骚扰那些戒行具足、品德高尚的比丘。或许，当他们被你们辱骂、诽谤、激怒、骚扰时，他们的心会有所改变，这样魔王妒世就能找到可乘之机。’

于是，恶魔，那些被魔王妒世附身的婆罗门和居士就辱骂、诽谤、激怒、骚扰那些戒行具足、品德高尚的比丘：‘这些秃头沙门是贱种，卑劣，皮肤黝黑，出自梵天足下（意指低贱），他们说：“我们是禅修者，我们是禅修者”，就垂着肩膀，低着头，像野猫一样，禅修、深入禅修、专注禅修、过度禅修。就像猫头鹰在树枝上寻找老鼠时，禅修、深入禅修、专注禅修、过度禅修；同样地，这些秃头沙门是贱种，卑劣，皮肤黝黑，出自梵天足下，他们说：“我们是禅修者，我们是禅修者”，就垂着肩膀，低着头，像野猫一样，禅修、深入禅修、专注禅修、过度禅修。就像豺在河边寻找鱼时，禅修、深入禅修、专注禅修、过度禅修；同样地，这些秃头沙门是贱种，卑劣，皮肤黝黑，出自梵天足下，他们说：“我们是禅修者，我们是禅修者”，就垂着肩膀，低着头，像野猫一样，禅修、深入禅修、专注禅修、过度禅修。就像猫在墙角、污水坑边寻找老鼠时，禅修、深入禅修、专注禅修、过度禅修；同样地，这些秃头沙门是贱种，卑劣，皮肤黝黑，出自梵天足下，他们说：“我们是禅修者，我们是禅修者”，就垂着肩膀，低着头，像野猫一样，禅修、深入禅修、专注禅修、过度禅修。就像驴子被卸下重负，在墙角、污水坑边禅修、深入禅修、专注禅修、过度禅修；同样地，这些秃头沙门是贱种，卑劣，皮肤黝黑，出自梵天足下，他们说：“我们是禅修者，我们是禅修者”，就垂着肩膀，低着头，像野猫一样，禅修、深入禅修、专注禅修、过度禅修。’

恶魔，那时，那些去世的人，大多数在身体坏灭、死后，都投生到恶趣、苦趣、堕处、地狱中。

恶魔，那时，世尊、阿罗汉、正等正觉者迦俱存佛告诫比丘们：‘诸比丘，婆罗门和居士已被魔王妒世附身，对他们说：“你们去辱骂、诽谤、激怒、骚扰那些戒行具足、品德高尚的比丘。或许，当他们被你们辱骂、诽谤、激怒、骚扰时，他们的心会有所改变，这样魔王妒世就能找到可乘之机。”

诸比丘，你们住于以慈心遍满一个方向，同样遍满第二个方向，同样遍满第三个方向，同样遍满第四个方向。就这样，在上方、下方、横向，在一切处，以一切方式，以慈心遍满一切世间，广大、宏大、无量、无怨、无恼地住于慈心。住于以悲心……（略）……住于以喜心……（略）……住于以舍心遍满一个方向，同样遍满第二个方向，同样遍满第三个方向，同样遍满第四个方向。就这样，在上方、下方、横向，在一切处，以一切方式，以舍心遍满一切世间，广大、宏大、无量、无怨、无恼地住于舍心。’

恶魔，那时，那些比丘被世尊、阿罗汉、正等正觉者迦俱存佛这样教导、这样训诫，即使住在阿兰若中、树下、空屋中，也住于以慈心遍满一个方向，同样遍满第二个方向，同样遍满第三个方向，同样遍满第四个方向。就这样，在上方、下方、横向，在一切处，以一切方式，以慈心遍满一切世间，广大、宏大、无量、无怨、无恼地住于慈心。住于以悲心……（略）……住于以喜心……（略）……住于以舍心遍满一个方向，同样遍满第二个方向，同样遍满第三个方向，同样遍满第四个方向。就这样，在上方、下方、横向，在一切处，以一切方式，以舍心遍满一切世间，广大、宏大、无量、无怨、无恼地住于舍心。

恶魔，那时，魔王妒世心想：‘即使我这样做，也无法知道这些戒行具足、品德高尚的比丘的来去之处。不如我去附身于婆罗门和居士，对他们说：“你们去恭敬、尊重、敬爱、供养那些戒行具足、品德高尚的比丘。或许，当他们被你们恭敬、尊重、敬爱、供养时，他们的心会有所改变，这样魔王妒世就能找到可乘之机。”’

于是，恶魔，魔王妒世附身于婆罗门和居士，对他们说：‘你们去恭敬、尊重、敬爱、供养那些戒行具足、品德高尚的比丘。或许，当他们被你们恭敬、尊重、敬爱、供养时，他们的心会有所改变，这样魔王妒世就能找到可乘之机。’于是，恶魔，那些被魔王妒世附身的婆罗门和居士就恭敬、尊重、敬爱、供养那些戒行具足、品德高尚的比丘。

恶魔，那时，那些去世的人，大多数在身体坏灭、死后，都投生到善趣、天界中。

恶魔，那时，世尊、阿罗汉、正等正觉者迦俱存佛告诫比丘们：‘诸比丘，婆罗门和居士已被魔王妒世附身，对他们说：“你们去恭敬、尊重、敬爱、供养那些戒行具足、品德高尚的比丘。或许，当他们被你们恭敬、尊重、敬爱、供养时，他们的心会有所改变，这样魔王妒世就能找到可乘之机。”

诸比丘，你们住于以不净观观察身体，对食物生起厌恶想，对一切世间生起不乐想，对一切行生起无常观。’

恶魔，那时，那些比丘被世尊、阿罗汉、正等正觉者迦俱存佛这样教导、这样训诫，即使住在阿兰若中、树下、空屋中，也住于以不净观观察身体，对食物生起厌恶想，对一切世间生起不乐想，对一切行生起无常观。

恶魔，那时，世尊、阿罗汉、正等正觉者迦俱存佛在上午穿好衣服，拿起衣钵，与尊者毗图罗作为随侍沙门，进村乞食。恶魔，那时，魔王妒世附身于一个童子，拿起一块石头，击打尊者毗图罗的头部；头部被击破。于是，恶魔，尊者毗图罗头破血流，仍然紧跟在世尊、阿罗汉、正等正觉者迦俱存佛身后。恶魔，那时，世尊、阿罗汉、正等正觉者迦俱存佛像大象一样回头望了一眼，心想：‘这个魔王妒世竟然不知适可而止！’

恶魔，就在回头望的那一刻，魔王妒世就从那个地方消失了，并投生到大那落迦地狱中。

恶魔，那个大那落迦地狱有三个名称：‘六触处’、‘铁桩贯穿’、‘自受苦报’。恶魔，那时，地狱的狱卒来到我（指摩诃目犍连，此时他忆起前世自己是妒世魔王）面前，对我说：‘尊者，当铁桩贯穿你的心脏时，你就会知道：‘我在地狱中遭受了千年苦报。’恶魔，我曾在这个大那落迦地狱中遭受了许多年、许多百年、许多千年的苦报。在那个大那落迦地狱的余报中，我还遭受了万年的苦报，感受着名叫‘涌出’的痛苦。恶魔，那时我的身体是这样的，像人类一样。头是这样的，像鱼一样。

妒世曾受何种狱苦？

因其触恼毗图罗，

以及婆罗门迦俱存佛。

百根铁桩齐俱至，

每一根都自受报。

妒世曾受如此狱苦，

因其触恼毗图罗，

以及婆罗门迦俱存佛。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

湖泊中央有天宫，

住立经久不坏尽；

琉璃色泽光辉耀，

炽盛光明普照扬。

天女其间翩然舞，

千姿百态各异样。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

曾被佛陀所告诫，

比丘在僧伽注目下，

足趾震动鹿子母讲堂。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

曾以足趾震动毗阇延宫，

以神通力支撑住，

使诸天神生起怖畏。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

曾于毗阇延宫中，

向帝释天询问言：

“天王！你可知晓，

贪爱尽灭之解脱？”

帝释天如实答彼所问。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

曾于善法堂中，

向梵天询问言：

“友！你今日之见，

是否仍如昔日？”

“你可曾见梵天界中，

有光耀者超胜？”

梵天如实答彼所问：

“尊者！我已无彼见，

如昔日之见。

我见有光耀者超胜梵天界。

我今日怎能说，

‘我是恒常不变、永恒存在者’？”

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

曾以解脱触及大须弥山顶，

触及弗婆提之森林，

以及地上之人。

若有佛陀之弟子比丘，

了知此等事迹者，

恶魔，你若触恼如此比丘，

将堕痛苦。

火不作意：“我将烧愚者。”

愚者触及燃烧之火，

终被焚烧。

恶魔，同样地，你触恼如来，

愚者触火自焚，

你亦将自焚。

恶魔，你触恼如来，

造下不善业；

恶魔，你以为何？

我的恶业不会成熟吗？

恶魔，作恶者，

恶业日积月累，长久不断。

魔王，舍弃佛陀，

勿对比丘生起希望。

比丘在贝萨卡拉林中，

如是呵斥魔王。

于是，彼魔心沮丧，

即刻消失无踪影。

呵责魔经 第十终。

小双大品 第五终。

其摄颂：

萨利耶、维拉那阇二经、都提、

小大正法受持经；

思察者、乔赏弥以及婆罗门，

妒世与魔王，第十品。

萨利耶品 第五终。

此为诸品之摄颂：

根本法门、狮子吼最胜、

锯喻、牛角林，以及萨利耶此五品。

根本五十经已毕。  
巴利语经文  
MN.50/(10) Māratajjanīyasuttaṃ  
　　 506. Evaṃ me sutaṃ– ekaṃ samayaṃ āyasmā mahāmoggallāno bhaggesu viharati susumāragire bhesakaḷāvane migadāye. Tena kho pana samayena āyasmā mahāmoggallāno abbhokāse caṅkamati. Tena kho pana samayena māro pāpimā āyasmato mahāmoggallānassa kucchigato hoti koṭṭhamanupaviṭṭho. Atha kho āyasmato mahāmoggallānassa etadahosi– “kiṃ nu kho me kucchi garugaro viya? Māsācitaṃ maññe”ti. Atha kho āyasmā mahāmoggallāno caṅkamā orohitvā vihāraṃ pavisitvā paññatte āsane nisīdi. Nisajja kho āyasmā mahāmoggallāno paccattaṃ yoniso manasākāsi. Addasā kho āyasmā mahāmoggallāno māraṃ pāpimantaṃ kucchigataṃ koṭṭhamanupaviṭṭhaṃ. Disvāna māraṃ pāpimantaṃ etadavoca– “nikkhama, pāpima; nikkhama, pāpima! Mā tathāgataṃ vihesesi, mā tathāgatasāvakaṃ. Mā te ahosi dīgharattaṃ ahitāya dukkhāyā”ti. Atha kho mārassa pāpimato etadahosi– “ajānameva kho maṃ ayaṃ samaṇo apassaṃ evamāha– ‘nikkhama, pāpima; nikkhama, pāpima! Mā tathāgataṃ vihesesi, mā tathāgatasāvakaṃ. Mā te ahosi dīgharattaṃ ahitāya dukkhāyā’ti. Yopissa so satthā sopi maṃ neva khippaṃ jāneyya, kuto pana maṃ ayaṃ sāvako jānissatī”ti? Atha kho āyasmā mahāmoggallāno māraṃ pāpimantaṃ etadavoca– “evampi kho tāhaṃ, pāpima, jānāmi, mā tvaṃ maññittho– ‘na maṃ jānātī’ti. Māro tvamasi, pāpima; tuyhañhi, pāpima, evaṃ hoti– ‘ajānameva kho maṃ ayaṃ samaṇo apassaṃ evamāha– nikkhama, pāpima; nikkhama, pāpima! Mā tathāgataṃ vihesesi, mā tathāgatasāvakaṃ. Mā te ahosi dīgharattaṃ ahitāya dukkhāyāti. Yopissa so satthā sopi maṃ neva khippaṃ jāneyya, kuto pana maṃ ayaṃ sāvako jānissatī’”ti?  
　　 Atha kho mārassa pāpimato etadahosi– “jāname kho maṃ ayaṃ samaṇo passaṃ evamāha– ‘nikkhama, pāpima; nikkhama, pāpima! Mā tathāgataṃ vihesesi, mā tathāgatasāvakaṃ. Mā te ahosi dīgharattaṃ ahitāya dukkhāyā’”ti. Atha kho māro pāpimā āyasmato mahāmoggallānassa mukhato uggantvā paccaggaḷe aṭṭhāsi.  
　　 507. Addasā kho āyasmā mahāmoggallāno māraṃ pāpimantaṃ paccaggaḷe ṭhitaṃ; disvāna māraṃ pāpimantaṃ etadavoca– ‘etthāpi kho tāhaṃ, pāpima, passāmi; mā tvaṃ maññittho “na maṃ passatī”ti. Eso tvaṃ, pāpima, paccaggaḷe ṭhito. Bhūtapubbāhaṃ, pāpima, dūsī nāma māro ahosiṃ, tassa me kāḷī nāma bhaginī. Tassā tvaṃ putto. So me tvaṃ bhāgineyyo ahosi. Tena kho pana, pāpima, samayena kakusandho bhagavā arahaṃ sammāsambuddho loke uppanno hoti. Kakusandhassa kho pana, pāpima, bhagavato arahato sammāsambuddhassa vidhurasañjīvaṃ nāma sāvakayugaṃ ahosi aggaṃ bhaddayugaṃ. Yāvatā kho pana, pāpima, kakusandhassa bhagavato arahato sammāsambuddhassa sāvakā. Tesu na ca koci āyasmatā vidhurena samasamo hoti yadidaṃ dhammadesanāya. Iminā kho evaṃ, pāpima, pariyāyena āyasmato vidhurassa vidhuroteva samaññā udapādi.  
　　 “Āyasmā pana, pāpima, sañjīvo araññagatopi rukkhamūlagatopi suññāgāragatopi appakasireneva saññāvedayitanirodhaṃ samāpajjati. Bhūtapubbaṃ, pāpima, āyasmā sañjīvo aññatarasmiṃ rukkhamūle saññāvedayitanirodhaṃ samāpanno nisinno hoti. Addasaṃsu kho, pāpima, gopālakā pasupālakā kassakā pathāvino āyasmantaṃ sañjīvaṃ aññatarasmiṃ rukkhamūle saññāvedayitanirodhaṃ samāpannaṃ nisinnaṃ; disvāna tesaṃ etadahosi– ‘acchariyaṃ vata, bho, abbhutaṃ vata, bho! Ayaṃ samaṇo nisinnakova kālaṅkato! Handa naṃ dahāmā’ti. Atha kho te, pāpima, gopālakā pasupālakā kassakā pathāvino tiṇañca kaṭṭhañca gomayañca saṃkaḍḍhitvā āyasmato sañjīvassa kāye upacinitvā aggiṃ datvā pakkamiṃsu. Atha kho, pāpima, āyasmā sañjīvo tassā rattiyā accayena tāya samāpattiyā vuṭṭhahitvā cīvarāni papphoṭetvā pubbaṇhasamayaṃ nivāsetvā pattacīvaramādāya gāmaṃ piṇḍāya pāvisi. Addasaṃsu kho te, pāpima, gopālakā pasupālakā kassakā pathāvino āyasmantaṃ sañjīvaṃ piṇḍāya carantaṃ; disvāna nesaṃ etadahosi– ‘acchariyaṃ vata, bho, abbhutaṃ vata, bho! Ayaṃ samaṇo nisinnakova kālaṅkato, svāyaṃ paṭisañjīvito’ti Iminā kho evaṃ, pāpima, pariyāyena āyasmato sañjīvassa sañjīvoteva samaññā udapādi.  
　　 508. “Atha kho, pāpima, dūsissa mārassa etadahosi– ‘imesaṃ kho ahaṃ bhikkhūnaṃ sīlavantānaṃ kalyāṇadhammānaṃ neva jānāmi āgatiṃ vā gatiṃ vā. Yaṃnūnāhaṃ brāhmaṇagahapatike anvāviseyyaṃ etha, tumhe bhikkhū sīlavante kalyāṇadhamme akkosatha paribhāsatha rosetha vihesetha. Appeva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ, yathā taṃ dūsī māro labhetha otāran’ti. Atha kho te, pāpima, dūsī māro brāhmaṇagahapatike anvāvisi– ‘etha, tumhe bhikkhū sīlavante kalyāṇadhamme akkosatha paribhāsatha rosetha vihesetha. Appeva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ, yathā taṃ dūsī māro labhetha otāran’ti.  
　　 “Atha kho te, pāpima, brāhmaṇagahapatikā anvāvisiṭṭhā dūsinā mārena bhikkhū sīlavante kalyāṇadhamme akkosanti paribhāsanti rosenti vihesenti– ‘ime pana muṇḍakā samaṇakā ibbhā kiṇhā bandhupādāpaccā “jhāyinosmā jhāyinosmā”ti pattakkhandhā adhomukhā madhurakajātā jhāyanti pajjhāyanti nijjhāyanti apajjhāyanti. Seyyathāpi nāma ulūko rukkhasākhāyaṃ mūsikaṃ maggayamāno jhāyati pajjhāyati nijjhāyati apajjhāyati; evamevime muṇḍakā samaṇakā ibbhā kiṇhā bandhupādāpaccā “jhāyinosmā jhāyinosmā”ti pattakkhandhā adhomukhā madhurakajātā jhāyanti pajjhāyanti nijjhāyanti apajjhāyanti. Seyyathāpi nāma kotthu nadītīre macche maggayamāno jhāyati pajjhāyati nijjhāyati apajjhāyati; evamevime muṇḍakā samaṇakā ibbhā kiṇhā bandhupādāpaccā “jhāyinosmā jhāyinosmā”ti pattakkhandhā adhomukhā madhurakajātā jhāyanti pajjhāyanti nijjhāyanti apajjhāyanti. Seyyathāpi nāma biḷāro sandhisamalasaṅkaṭīre mūsikaṃ maggayamāno jhāyati pajjhāyati nijjhāyati apajjhāyati; evamevime muṇḍakā samaṇakā ibbhā kiṇhā bandhupādāpaccā “jhāyinosmā jhāyinosmā”ti pattakkhandhā adhomukhā madhurakajātā jhāyanti pajjhāyanti nijjhāyanti apajjhāyanti. Seyyathāpi nāma gadrabho vahacchinno sandhisamalasaṅkaṭīre jhāyati pajjhāyati nijjhāyati apajjhāyati, evamevime muṇḍakā samaṇakā ibbhā kiṇhā bandhupādāpaccā “jhāyinosmā jhāyinosmā”ti pattakkhandhā adhomukhā madhurakajātā jhāyanti pajjhāyanti nijjhāyanti apajjhāyantī”ti.  
　　 “Ye kho pana, pāpima, tena samayena manussā kālaṅkaronti yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti.  
　　 509. “Atha kho, pāpima, kakusandho bhagavā arahaṃ sammāsambuddho bhikkhū āmantesi– ‘anvāviṭṭhā kho, bhikkhave, brāhmaṇagahapatikā dūsinā mārena– etha, tumhe bhikkhū sīlavante kalyāṇadhamme akkosatha paribhāsatha rosetha vihesetha, appeva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ, yathā taṃ dūsī māro labhetha otāran’ti. Etha, tumhe, bhikkhave, mettāsahagatena cetasā ekaṃ disaṃ pharitvā viharatha, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā viharatha. Karuṇāsahagatena cetasā …pe… muditāsahagatena cetasā …pe… upekkhāsahagatena cetasā ekaṃ disaṃ pharitvā viharatha, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā viharathā’ti.  
　　 “Atha kho te, pāpima, bhikkhū kakusandhena bhagavatā arahatā sammāsambuddhena evaṃ ovadiyamānā evaṃ anusāsiyamānā araññagatāpi rukkhamūlagatāpi suññāgāragatāpi mettāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihariṃsu. Karuṇāsahagatena cetasā …pe… muditāsahagatena cetasā …pe… upekkhāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihariṃsu  
　　 510. “Atha kho, pāpima, dūsissa mārassa etadahosi– ‘evampi kho ahaṃ karonto imesaṃ bhikkhūnaṃ sīlavantānaṃ kalyāṇadhammānaṃ neva jānāmi āgatiṃ vā gatiṃ vā, yaṃnūnāhaṃ brāhmaṇagahapatike anvāviseyyaṃ– etha, tumhe bhikkhū sīlavante kalyāṇadhamme sakkarotha garuṃ karotha mānetha pūjetha appeva nāma tumhehi sakkariyamānānaṃ garukariyamānānaṃ māniyamānānaṃ pūjiyamānānaṃ siyā cittassa aññathattaṃ, yathā taṃ dūsī māro labhetha otāran’ti Atha kho te, pāpima, dūsī māro brāhmaṇagahapatike anvāvisi– ‘etha, tumhe bhikkhū sīlavante kalyāṇadhamme sakkarotha garuṃ karotha mānetha pūjetha, appeva nāma tumhehi sakkariyamānānaṃ garukariyamānānaṃ māniyamānānaṃ pūjiyamānānaṃ siyā cittassa aññathattaṃ, yathā taṃ dūsī māro labhetha otāran’ti. Atha kho te, pāpima, brāhmaṇagahapatikā anvāviṭṭhā dūsinā mārena bhikkhū sīlavante kalyāṇadhamme sakkaronti garuṃ karonti mānenti pūjenti.  
　　 “Ye kho pana, pāpima, tena samayena manussā kālaṅkaronti yebhuyyena kāyassa bhedā paraṃ maraṇā sugatiṃ saggaṃ lokaṃ upapajjanti.  
　　 511. “Atha kho, pāpima, kakusandho bhagavā arahaṃ sammāsambuddho bhikkhū āmantesi– ‘anvāviṭṭhā kho, bhikkhave, brāhmaṇagahapatikā dūsinā mārena– etha, tumhe bhikkhū sīlavante kalyāṇadhamme sakkarotha garuṃ karotha mānetha pūjetha, appeva nāma tumhehi sakkariyamānānaṃ garukariyamānānaṃ māniyamānānaṃ pūjiyamānānaṃ siyā cittassa aññathattaṃ, yathā taṃ dūsī māro labhetha otāranti. Etha, tumhe, bhikkhave, asubhānupassino kāye viharatha, āhāre paṭikūlasaññino, sabbaloke anabhiratisaññino, sabbasaṅkhāresu aniccānupassino’ti.  
　　 “Atha kho te, pāpima, bhikkhū kakusandhena bhagavatā arahatā sammāsambuddhena evaṃ ovadiyamānā evaṃ anusāsiyamānā araññagatāpi rukkhamūlagatāpi suññāgāragatāpi asubhānupassino kāye vihariṃsu, āhāre paṭikūlasaññino, sabbaloke anabhiratisaññino, sabbasaṅkhāresu aniccānupassino.  
　　 512. “Atha kho, pāpima, kakusandho bhagavā arahaṃ sammāsambuddho pubbaṇhasamayaṃ nivāsetvā pattacīvaramādāya āyasmatā vidhurena pacchāsamaṇena gāmaṃ piṇḍāya pāvisi. Atha kho, pāpima, dūsī māro aññataraṃ kumārakaṃ anvāvisitvā sakkharaṃ gahetvā āyasmato vidhurassa sīse pahāramadāsi; sīsaṃ vobhindi. Atha kho, pāpima, āyasmā vidhuro bhinnena sīsena lohitena gaḷantena kakusandhaṃyeva bhagavantaṃ arahantaṃ sammāsambuddhaṃ piṭṭhito piṭṭhito anubandhi. Atha kho pāpima, kakusandho bhagavā arahaṃ sammāsambuddho nāgāpalokitaṃ apalokesi ‘na vāyaṃ dūsī māro mattamaññāsī’ti. Sahāpalokanāya ca pana, pāpima, dūsī māro tamhā ca ṭhānā cavi mahānirayañca upapajji.  
　　 “Tassa kho pana, pāpima, mahānirayassa tayo nāmadheyyā honti– chaphassāyataniko itipi, saṅkusamāhato itipi, paccattavedaniyo itipi. Atha kho maṃ, pāpima, nirayapālā upasaṅkamitvā etadavocuṃ– yadā kho te, mārisa, saṅkunā saṅku hadaye samāgaccheyya. Atha naṃ tvaṃ jāneyyāsi– ‘vassasahassaṃ me niraye paccamānassā’ti. So kho ahaṃ, pāpima, bahūni vassāni bahūni vassasatāni bahūni vassasahassāni tasmiṃ mahāniraye apacciṃ. Dasavassasahassāni tasseva mahānirayassa ussade apacciṃ vuṭṭhānimaṃ nāma vedanaṃ vediyamāno. Tassa mayhaṃ, pāpima, evarūpo kāyo hoti, seyyathāpi manussassa. Evarūpaṃ sīsaṃ hoti, seyyathāpi macchassa.  
　　 513. “Kīdiso nirayo āsi, yattha dūsī apaccatha;  
　　 Vidhuraṃ sāvakamāsajja, kakusandhañca brāhmaṇaṃ.  
　　 “Sataṃ āsi ayosaṅkū, sabbe paccattavedanā;  
　　 Īdiso nirayo āsi, yattha dūsī apaccatha.  
　　 Vidhuraṃ sāvakamāsajja, kakusandhañca brāhmaṇaṃ.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Majjhe sarassa tiṭṭhanti, vimānā kappaṭṭhāyino;  
　　 Veḷuriyavaṇṇā rucirā, accimanto pabhassarā.  
　　 Accharā tattha naccanti, puthu nānattavaṇṇiyo.  
　　 “Yo etamabhijānāti, bhikkhu buddhassa sāvako.  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Yo ve buddhena codito, bhikkhu saṅghassa pekkhato;  
　　 Migāramātupāsādaṃ, pādaṅguṭṭhena kampayi.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Yo vejayantaṃ pāsādaṃ, pādaṅguṭṭhena kampayi;  
　　 Iddhibalenupatthaddho, saṃvejesi ca devatā.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Yo vejayantapāsāde, sakkaṃ so paripucchati;  
　　 Api vāsava jānāsi, taṇhākkhayavimuttiyo.  
　　 Tassa sakko viyākāsi, pañhaṃ puṭṭho yathātathaṃ.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Yo brahmaṃ paripucchati, sudhammāyābhito sabhaṃ;  
　　 Ajjāpi tyāvuso diṭṭhi, yā te diṭṭhi pure ahu.  
　　 Passasi vītivattantaṃ, brahmaloke pabhassaraṃ.  
　　 “Tassa brahmā viyākāsi, anupubbaṃ yathātathaṃ;  
　　 Na me mārisa sā diṭṭhi, yā me diṭṭhi pure ahu.  
　　 “Passāmi vītivattantaṃ, brahmaloke pabhassaraṃ;  
　　 Sohaṃ ajja kathaṃ vajjaṃ, ahaṃ niccomhi sassato.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Yo mahāmeruno kūṭaṃ, vimokkhena aphassayi;  
　　 Vanaṃ pubbavidehānaṃ, ye ca bhūmisayā narā.  
　　 “Yo etamabhijānāti, bhikkhu buddhassa sāvako;  
　　 Tādisaṃ bhikkhumāsajja, kaṇha dukkhaṃ nigacchasi.  
　　 “Na ve aggi cetayati, ‘ahaṃ bālaṃ ḍahāmī’ti;  
　　 Bālo ca jalitaṃ aggiṃ, āsajja naṃ sa ḍayhati.  
　　 “Evameva tuvaṃ māra, āsajja naṃ tathāgataṃ;  
　　 Sayaṃ ḍahissasi attānaṃ, bālo aggiṃva saṃphusaṃ.  
　　 “Apuññaṃ pasavī māro, āsajja naṃ tathāgataṃ;  
　　 Kinnu maññasi pāpima, na me pāpaṃ vipaccati.  
　　 “Karoto cīyati pāpaṃ, cirarattāya antaka;  
　　 Māra nibbinda buddhamhā, āsaṃ mākāsi bhikkhusu.  
　　 “Iti māraṃ atajjesi, bhikkhu bhesakaḷāvane;  
　　 Tato so dummano yakkho, natatthevantaradhāyathā”ti.  
　　 Māratajjanīyasuttaṃ niṭṭhitaṃ dasamaṃ.  
　　 Cūḷayamakavaggo niṭṭhito pañcamo.  
　　 Tassuddānaṃ  
　　 Sāleyya verañjaduve ca tuṭṭhi, cūḷamahādhammasamādānañca;  
　　 Vīmaṃsakā kosambi ca brāhmaṇo, dūsī ca māro dasamo ca vaggo.  
　　 Sāleyyavaggo niṭṭhito pañcamo.  
　　 Idaṃ vaggānamuddānaṃ–  
　　 Mūlapariyāyo ceva, sīhanādo ca uttamo;  
　　 Kakaco ceva gosiṅgo, sāleyyo ca ime pañca.  
　　 Mūlapaṇṇāsakaṃ samattaṃ.