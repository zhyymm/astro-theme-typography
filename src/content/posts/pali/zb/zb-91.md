---
title: 中部91经：婆罗门优经
pubDate: 2026-01-22 19:29:02
categories: ['巴利三藏']
description: ''
slug: 
tags: [中部]
draft: false
---
婆罗门品

中部91经 婆罗门优经

我曾这样听闻：一时，世尊与五百比丘大僧伽一起，在毗提诃国游行。彼时，有位名叫婆罗门优的婆罗门住在弥梯罗城，他年老、耆宿、高寿，已届二百岁高龄，精通三吠陀，并熟知词汇、仪轨、音韵、语源，以及史传，擅长文法，通晓世俗学与大人相。婆罗门优闻讯：“那位乔达摩沙门，释迦子，从释迦族出家，与五百比丘大僧伽一起在毗提诃国游行。关于乔达摩尊者，有如此美好的声誉传遍四方：‘彼世尊亦即阿罗汉、正等正觉者、明行具足者、善逝、世间解、无上士、调御丈夫、天人师、佛、世尊。他亲身证知此世间及天、魔、梵天世界，沙门、婆罗门、天、人众生，并加以宣说。他教导的法，初善、中善、后善，义理具足，文句具足，宣说完全圆满清净的梵行。善哉，能见到如此的阿罗汉！’”

彼时，婆罗门优有一位名叫郁多罗的年轻弟子，他精通三吠陀，并熟知词汇、仪轨、音韵、语源，以及史传，擅长文法，通晓世俗学与大人相。于是，婆罗门优召唤郁多罗少年，说：“郁多罗，乔达摩沙门，释迦子，从释迦族出家，与五百比丘大僧伽一起在毗提诃国游行。关于乔达摩尊者，有如此美好的声誉传遍四方：‘彼世尊亦即阿罗汉、正等正觉者……善哉，能见到如此的阿罗汉！’郁多罗，你去到乔达摩沙门那里；去到之后，去了解乔达摩尊者的声誉是否属实，乔达摩尊者是否真如传闻那样，或者不是那样。这样我们就会知道乔达摩尊者。”“那么，尊者，我如何能知道乔达摩尊者的声誉是否属实，乔达摩尊者是否真如传闻那样，或者不是那样呢？”“郁多罗，我们的经典中记载了三十二大人相，具备这些大人相的大人，只有两种归宿，没有其他。如果他居家，他将成为转轮王，是法王，统领四方，征服天下，国土稳固，具足七宝。这七宝是：轮宝、象宝、马宝、珠宝、女宝、居士宝，第七是将军宝。他将有一千多个儿子，个个英勇、威猛，能摧毁敌军。他将不以刀杖，以法征服并治理这片环海的大地。如果他出家，他将成为阿罗汉、正等正觉者，除去世间一切障碍。郁多罗，我是经典传授者；你是经典接受者。”

“是，尊者。”郁多罗少年应婆罗门优之诺，从座位起身，向婆罗门优作礼，然后右绕离开，前往毗提诃国世尊所在之处。他次第游行，来到世尊那里；来到之后，与世尊相互问候。问候结束后，他坐在一旁。郁多罗少年坐在一旁，观察世尊身体的三十二大人相。郁多罗少年观察到世尊身体的三十二大人相，大部分都具备，除了两项。对于这两项大人相，他心生疑虑，不确定，未能确信，未能完全相信：一是隐密处藏于鞘中，二是舌头宽大。于是，世尊心想：“这位郁多罗少年观察到我身体的三十二大人相，大部分都具备，除了两项。对于这两项大人相，他心生疑虑，不确定，未能确信，未能完全相信：一是隐密处藏于鞘中，二是舌头宽大。”于是，世尊示现如此神通，使得郁多罗少年看到了世尊隐密处藏于鞘中的相。然后，世尊伸出舌头，触及并拂拭双耳孔；触及并拂拭双鼻孔；并以舌头完全覆盖额头。于是，郁多罗少年心想：“乔达摩沙门具足三十二大人相。我何不追随乔达摩沙门，观察他的行止呢？”于是，郁多罗少年追随世尊七个月，如同不离的影子。

然后，七个月后，郁多罗少年从毗提诃国游行，前往弥梯罗城。他次第游行，来到弥梯罗城婆罗门优那里；来到之后，向婆罗门优作礼，坐在一旁。婆罗门优对坐在一旁的郁多罗少年说：“郁多罗，乔达摩尊者的声誉是否属实，而不是其他？乔达摩尊者是否是那样，而不是其他？”“尊者，乔达摩尊者的声誉确实属实，而不是其他；乔达摩尊者确实是那样，而不是其他。而且，乔达摩尊者具足三十二大人相。”

“乔达摩尊者脚掌平稳；这也是乔达摩尊者这位大人具足的大人相。

“而且，乔达摩尊者脚掌下生有千辐轮相，具缘，有毂，一切相圆满……

“而且，乔达摩尊者足跟修长……

“而且，乔达摩尊者手指修长……

“而且，乔达摩尊者手脚柔软细嫩……

“而且，乔达摩尊者手脚有网纹……

“而且，乔达摩尊者足踝高耸……

“而且，乔达摩尊者站立时不必弯腰，双手就能触及并揉搓膝盖……

“而且，乔达摩尊者隐密处藏于鞘中……

“而且，乔达摩尊者身体金黄，皮肤如金色……

“而且，乔达摩尊者皮肤细腻。因皮肤细腻，尘垢不沾染身体……

“而且，乔达摩尊者一毛孔一毛发；毛发从毛孔中生出……

“而且，乔达摩尊者毛发向上卷；毛发向上卷，呈深蓝色，如眼线，卷曲向右……

“而且，乔达摩尊者身体端直如梵天……

“而且，乔达摩尊者七处丰满……

“而且，乔达摩尊者上半身如狮子……

“而且，乔达摩尊者两肩之间隆起……

“而且，乔达摩尊者身量圆满如尼俱陀树；身长多少，臂展也多少，臂展多少，身长也多少……

“而且，乔达摩尊者肩膀圆润……

“而且，乔达摩尊者味觉极佳……

“而且，乔达摩尊者下颚如狮子……

“而且，乔达摩尊者四十齿……

“而且，乔达摩尊者齿齐……

“而且，乔达摩尊者齿密……

“而且，乔达摩尊者犬齿洁白……

“而且，乔达摩尊者舌头宽大……

“而且，乔达摩尊者声音如梵天，如迦陵频伽鸟鸣……

“而且，乔达摩尊者眼睛深蓝……

“而且，乔达摩尊者睫毛如牛睫……

“而且，乔达摩尊者两眉之间生有白毫，洁白柔软如棉絮……

“而且，乔达摩尊者头顶肉髻；这也是乔达摩尊者这位大人具足的大人相。

“尊者，乔达摩尊者具足这三十二大人相。

“而且，乔达摩尊者行走时，总是先迈右脚。他迈步不远，落脚不近；他行走不快，也不慢；他脚跟不碰脚跟，脚踝不碰脚踝。他行走时，大腿不抬高，不压低；不收拢，不张开。行走时，乔达摩尊者的下半身颤动，不是依靠身体的力量行走。而且，乔达摩尊者回头看时，总是全身回头；他不向上看，不向下看；他行走时不左顾右盼，只看前方一轭之地；但他超常的知见却是无碍的。他进入屋舍时，身体不抬高，不压低；不收拢，不张开。他坐下时，不会离座位太远或太近，也不用手撑着座位坐下，也不会将身体投入座位。他坐在屋舍中时，手不局促，脚不局促；脚跟不叠放脚跟，脚踝不叠放脚踝；也不用手托着下巴坐着。他坐在屋舍中时，不颤抖，不颤动，不发抖，不惊慌。他无所畏惧，不颤动，不发抖，不惊慌，毛骨悚然已经消失。乔达摩尊者在屋舍中独处。他接受钵水时，不抬高钵，不压低钵；不收拢钵，不张开钵。他接受钵水不多不少。他洗钵时，不会发出咕噜声，不会将钵翻转过来洗，也不会将钵放在地上洗手；手洗干净后，钵也洗干净了，钵洗干净后，手也洗干净了。他倒水时，不远不近，也不溅洒。他接受食物时，不抬高钵，不压低钵；不收拢钵，不张开钵。他接受食物不多不少。乔达摩尊者只吃适量的菜肴，不让菜肴超过饭团。乔达摩尊者将饭团在口中咀嚼两三次后吞下；没有一粒饭粒未经嚼碎进入体内，也没有一粒饭粒留在口中；然后才送入下一个饭团。乔达摩尊者享受食物的美味，但不执着于味道。

“乔达摩尊者食用具足八种要素的食物——不是为了嬉戏，不是为了傲慢，不是为了装饰，不是为了庄严，而是为了维持身体、维持生命、止息伤害、助益梵行——‘这样，我将消除旧有的感受，不产生新的感受，生活将得以维持，无过失，安乐住。’他饭后接受钵水时，不抬高钵，不压低钵；不收拢钵，不张开钵。他接受钵水不多不少。他洗钵时，不会发出咕噜声，不会将钵翻转过来洗，也不会将钵放在地上洗手；手洗干净后，钵也洗干净了，钵洗干净后，手也洗干净了。他倒水时，不远不近，也不溅洒。他饭后不将钵放在地上，不远不近，也不对钵感到厌烦，也不过度爱护钵。他饭后默坐片刻，不耽误应供养的时间。他饭后随喜，不讥讽食物，不期待其他食物；而是以法谈开示、激励、鼓舞、令大众欢喜。他以法谈开示、激励、鼓舞、令大众欢喜后，从座位起身离开。他行走不快，也不慢，也不想快速离开；乔达摩尊者身上衣服不高不低，不贴身也不远离身体；风不会将乔达摩尊者身上的衣服吹开；尘垢也不会沾染乔达摩尊者的身体。他到达园林后，坐在准备好的座位上。坐下后，他洗脚；乔达摩尊者不沉溺于装饰脚。他洗脚后，盘腿而坐，端正身体，将正念置于面前。他不想伤害自己，不想伤害他人，不想同时伤害自己和他人；乔达摩尊者坐着时，只想着自利、他利、自他兼利、一切世间之利。他到达园林后，在大众中说法，不贬低大众，不赞扬大众；而是以法谈开示、激励、鼓舞、令大众欢喜。

“而且，乔达摩尊者口中发出具足八种要素的声音——清晰，可理解，悦耳，可听，圆润，不散乱，深沉，洪亮。乔达摩尊者根据大众的情况以声音开示，他的声音不会传到大众之外。那些被乔达摩尊者以法谈开示、激励、鼓舞、令欢喜的人，从座位起身离开时，都会依依不舍地回头看他，因为他们不想离开。尊者，我们看到乔达摩尊者行走，看到他站立，看到他进入屋舍，看到他静坐屋舍中，看到他在屋舍中用餐，看到他用餐后静坐，看到他用餐后随喜，看到他前往园林，看到他静坐园林中，看到他在园林中对大众说法。乔达摩尊者是这样的，而且比这更好。”

郁多罗如此说后，婆罗门优从座位起身，偏袒右肩，向世尊合掌，三次发出感叹语：

“礼敬彼世尊、阿罗汉、正等正觉者。

“礼敬彼世尊、阿罗汉、正等正觉者。

“礼敬彼世尊、阿罗汉、正等正觉者。”

“但愿我们有时能与乔达摩尊者相遇？但愿能有某种交谈！”

然后，世尊次第游行于毗提诃国，抵达弥梯罗城。世尊当时住在弥梯罗城的摩伽提婆芒果林。弥梯罗的婆罗门、居士们听说：“乔达摩沙门，释迦子，从释迦族出家，与五百比丘大僧伽一起游行于毗提诃国，已抵达弥梯罗城，住在摩伽提婆芒果林。关于乔达摩尊者，有如此美好的声誉传遍四方：‘彼世尊亦即阿罗汉、正等正觉者、明行具足者、善逝、世间解、无上士、调御丈夫、天人师、佛、世尊。他亲身证知此世间及天、魔、梵天世界，沙门、婆罗门、天、人众生，并加以宣说。他教导的法，初善、中善、后善，义理具足，文句具足，宣说完全圆满清净的梵行。善哉，能见到如此的阿罗汉！’”

于是，弥梯罗的婆罗门、居士们来到世尊那里；来到之后，有些人向世尊作礼，坐在一旁；有些人与世尊相互问候，问候结束后，坐在一旁；有些人向世尊合掌，坐在一旁；有些人向世尊报上姓名和出身，坐在一旁；有些人默然坐在一旁。

婆罗门优听说：“乔达摩沙门，释迦子，从释迦族出家，已抵达弥梯罗城，住在摩伽提婆芒果林。”于是，婆罗门优与众多弟子一起前往摩伽提婆芒果林。那时，婆罗门优在芒果林附近心想：“我未经事先通知就去拜见乔达摩沙门，这不合适。”于是，婆罗门优召唤一位少年，说：“少年，你去到乔达摩沙门那里；去到之后，以我的名义问候乔达摩沙门，问他是否少病少恼，身体轻快，力量充足，生活安乐，说：‘尊者乔达摩，婆罗门优问候尊者是否少病少恼，身体轻快，力量充足，生活安乐。’并且这样说：‘尊者乔达摩，婆罗门优婆罗门年老、耆宿、高寿，已届二百岁高龄，精通三吠陀，并熟知词汇、仪轨、音韵、语源，以及史传，擅长文法，通晓世俗学与大人相。在弥梯罗居住的婆罗门、居士中，婆罗门优在财富方面被认为是首位；在经典方面，婆罗门优被认为是首位；在寿命和声誉方面，婆罗门优被认为是首位。他希望能见到尊者乔达摩。’”

“是，尊者。”那少年应婆罗门优之诺，来到世尊那里；来到之后，与世尊相互问候。问候结束后，他站立在一旁。那少年站立在一旁，对世尊说：“尊者乔达摩，婆罗门优婆罗门问候尊者是否少病少恼，身体轻快，力量充足，生活安乐；并且这样说：‘尊者乔达摩，婆罗门优婆罗门年老、耆宿、高寿，已届二百岁高龄，精通三吠陀，并熟知词汇、仪轨、音韵、语源，以及史传，擅长文法，通晓世俗学与大人相。在弥梯罗居住的婆罗门、居士中，婆罗门优在财富方面被认为是首位；在经典方面，婆罗门优被认为是首位；在寿命和声誉方面，婆罗门优被认为是首位。他希望能见到尊者乔达摩。’”

“少年，婆罗门优婆罗门认为何时合适就何时来吧。”于是，那少年来到婆罗门优婆罗门那里；来到之后，对婆罗门优婆罗门说：“我已经得到乔达摩沙门的许可。尊者现在认为何时合适就何时去吧。”

391\. 于是，婆罗门优婆罗门来到世尊那里。大众远远地看到婆罗门优婆罗门走来。看到之后，他们便让开地方，如同对待一位著名的、有声望的人。于是，婆罗门优婆罗门对那大众说：“够了，诸位！你们坐在自己的座位上。我将坐在这乔达摩沙门附近。”

于是，婆罗门优婆罗门来到世尊那里；来到之后，与世尊相互问候。问候结束后，他坐在一旁。婆罗门优婆罗门坐在一旁，观察世尊身体的三十二大人相。婆罗门优婆罗门观察到世尊身体的三十二大人相，大部分都具备，除了两项。对于这两项大人相，他心生疑虑，不确定，未能确信，未能完全相信：一是隐密处藏于鞘中，二是舌头宽大。于是，婆罗门优婆罗门以偈颂向世尊说：

“我所闻三十二，大人相之说；

其中二者，乔达摩尊者身不现。

尊者隐密处，是否藏于鞘中，人中之最胜者？

舌头是否不显露，如女子般娇小？

尊者是否具宽大舌，以便我们辨识？

请伸展此宽大舌，以消除我之疑惑。

为现世利益故，为来世安乐故；

既已获得许可，我将询问一切所欲。”

于是，世尊心想：“这位婆罗门优婆罗门观察到我身体的三十二大人相，大部分都具备，除了两项。对于这两项大人相，他心生疑虑，不确定，未能确信，未能完全相信：一是隐密处藏于鞘中，二是舌头宽大。”于是，世尊示现如此神通，使得婆罗门优婆罗门看到了世尊隐密处藏于鞘中的相。然后，世尊伸出舌头，触及并拂拭双耳孔；触及并拂拭双鼻孔；并以舌头完全覆盖额头。于是，世尊以偈颂回答婆罗门优婆罗门：

“你所闻三十二，大人相之说；

我身尽具足，婆罗门，你勿疑虑。

应知者已彻知，应修者已修习；

应断者我已断，故我是佛，婆罗门。

为现世利益故，为来世安乐故。

既已获得许可，你可询问一切所欲。”

于是，婆罗门优婆罗门心想：“我已获得乔达摩沙门的许可。我应该问乔达摩沙门什么呢——是现世的利益，还是来世的利益？”于是，婆罗门优婆罗门心想：“我对现世的利益很熟悉。其他人也会问我现世的利益。我何不只问乔达摩沙门来世的利益呢？”于是，婆罗门优婆罗门以偈颂向世尊说：

“如何方为婆罗门？如何方为吠陀通？

如何方为三明者？如何方为圣者称？

“如何方为阿罗汉？如何方为究竟者？

如何方为牟尼尊？如何方为佛陀称？”

于是，世尊以偈颂回答婆罗门优婆罗门：

“他能知晓宿命，能见天堂与恶趣；

更已证得生尽，以神通成就之牟尼。

他了知心之清净，完全脱离诸贪染；

已断生死轮回，梵行之究竟者。

遍达一切法，如是者名为佛陀。”

婆罗门优如此说后，婆罗门优从座位起身，偏袒右肩，以头触世尊之足，以口亲吻世尊之足，以手揉搓世尊之足，并报上姓名：“我乃婆罗门优，尊者乔达摩；我乃婆罗门优，尊者乔达摩。”于是，那大众心生惊奇和诧异：“奇哉，尊者！妙哉，尊者！竟然这位著名的、有声望的婆罗门优婆罗门会行如此最高的顶礼！”于是，世尊对婆罗门优婆罗门说：“够了，婆罗门，起来吧，坐在你的座位上，因为你的心已对我生起信心。”于是，婆罗门优婆罗门起身，坐在自己的座位上。

于是，世尊次第为婆罗门优婆罗门说法，即布施之谈、戒律之谈、天界之谈；宣说诸欲之过患、鄙劣、污染，以及出离之功德。当世尊知道婆罗门优婆罗门心已柔软，心已柔和，心已无障碍，心已欢喜，心已清净，于是宣说诸佛所特有的法教——苦、集、灭、道。正如洁净无垢的白布能很好地吸取染料一样，婆罗门优婆罗门就在那个座位上生起了离尘无垢的法眼——“凡是集起法，一切皆是灭尽法。”于是，婆罗门优婆罗门已见法、已得法、已知法、已深入法，度脱疑虑，除去疑惑，获得无畏，不依他而于导师之教法中获得信解，他对世尊说：“太殊胜了，尊者乔达摩！太殊胜了，尊者乔达摩！尊者乔达摩，就像扶正了倒下的东西，揭开了被遮蔽的东西，指明了迷路者的方向，或者在黑暗中举起了油灯，让有眼者能看到形色一样——尊者乔达摩以各种方式宣说了法。我皈依尊者乔达摩、皈依法、皈依比丘僧伽。从今日起，请尊者乔达摩接受我为终身皈依的优婆塞。请尊者乔达摩接受我明日与比丘僧伽一起受供。”世尊默然应允。于是，婆罗门优婆罗门得知世尊应允后，从座位起身，向世尊作礼，右绕离开。于是，婆罗门优婆罗门在那一夜过后，在他的居所准备了上等的食物和饮料，并派人告知世尊时间：“尊者乔达摩，时间到了，食物已备妥。”

于是，世尊在上午穿好衣服，手持钵和衣，前往婆罗门优婆罗门居所；来到之后，与比丘僧伽一起坐在准备好的座位上。于是，婆罗门优婆罗门以他的双手，用上等的食物和饮料，连续七天供养、满足以佛陀为首的比丘僧伽。然后，七天过后，世尊离开，前往毗提诃国游行。然后，世尊离开不久，婆罗门优婆罗门就去世了。于是，许多比丘来到世尊那里；来到之后，向世尊作礼，坐在一旁。那些比丘坐在一旁，对世尊说：“尊者，婆罗门优婆罗门已去世。他的归宿是什么？他来世会去哪里？”“比丘们，婆罗门优婆罗门是贤智的，他依法而行，没有在法的问题上给我带来困扰。比丘们，婆罗门优婆罗门因为五下分结的断尽，是化生者，在那里般涅槃，不从彼世再来。”

世尊如是说。那些比丘心满意足，欢喜世尊所说。

婆罗门优经第一终。  
5\. Brāhmaṇavaggo  
MN.91/(1) Brahmāyusuttaṃ  
　　 383. Evaṃ me sutaṃ– ekaṃ samayaṃ bhagavā videhesu cārikaṃ carati mahatā bhikkhusaṅghena saddhiṃ pañcamattehi bhikkhusatehi. Tena kho pana samayena brahmāyu brāhmaṇo mithilāyaṃ paṭivasati jiṇṇo vuḍḍho mahallako addhagato vayo-anuppatto, vīsavassasatiko jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo. Assosi kho brahmāyu brāhmaṇo– “samaṇo khalu bho, gotamo sakyaputto sakyakulā pabbajito videhesu cārikaṃ carati mahatā bhikkhusaṅghena saddhiṃ pañcamattehi bhikkhusatehi. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavāti. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Sādhu kho pana tathārūpānaṃ arahataṃ dassanaṃ hotī’”ti.  
　　 384. Tena kho pana samayena brahmāyussa brāhmaṇassa uttaro nāma māṇavo antevāsī hoti tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo. Atha kho brahmāyu brāhmaṇo uttaraṃ māṇavaṃ āmantesi– “ayaṃ, tāta uttara, samaṇo gotamo sakyaputto sakyakulā pabbajito videhesu cārikaṃ carati mahatā bhikkhusaṅghena saddhiṃ pañcamattehi bhikkhusatehi. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho …pe… sādhu kho pana tathārūpānaṃ arahataṃ dassanaṃ hotī’ti. Ehi tvaṃ, tāta uttara, yena samaṇo gotamo tenupasaṅkama; upasaṅkamitvā samaṇaṃ gotamaṃ jānāhi yadi vā taṃ bhavantaṃ gotamaṃ tathā santaṃyeva saddo abbhuggato, yadi vā no tathā; yadi vā so bhavaṃ gotamo tādiso, yadi vā na tādiso. Tathā mayaṃ taṃ bhavantaṃ gotamaṃ vedissāmā”ti. “Yathā kathaṃ panāhaṃ, bho, taṃ bhavantaṃ gotamaṃ jānissāmi yadi vā taṃ bhavantaṃ gotamaṃ tathā santaṃyeva saddo abbhuggato, yadi vā no tathā; yadi vā so bhavaṃ gotamo tādiso, yadi vā na tādiso”ti. “Āgatāni kho, tāta uttara, amhākaṃ mantesu dvattiṃsamahāpurisalakkhaṇāni, yehi samannāgatassa mahāpurisassa dveyeva gatiyo bhavanti anaññā Sace agāraṃ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Tassimāni satta ratanāni bhavanti, seyyathidaṃ– cakkaratanaṃ, hatthiratanaṃ, assaratanaṃ, maṇiratanaṃ, itthiratanaṃ, gahapatiratanaṃ, pariṇāyakaratanameva sattamaṃ. Parosahassaṃ kho panassa puttā bhavanti sūrā vīraṅgarūpā parasenappamaddanā. So imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasati. Sace kho pana agārasmā anagāriyaṃ pabbajati, arahaṃ hoti sammāsambuddho loke vivaṭṭacchado. Ahaṃ kho pana, tāta uttara, mantānaṃ dātā; tvaṃ mantānaṃ paṭiggahetā”ti.  
　　 385. “Evaṃ, bho”ti kho uttaro māṇavo brahmāyussa brāhmaṇassa paṭissutvā uṭṭhāyāsanā brahmāyuṃ brāhmaṇaṃ abhivādetvā padakkhiṇaṃ katvā videhesu yena bhagavā tena cārikaṃ pakkāmi. Anupubbena cārikaṃ caramāno yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho uttaro māṇavo bhagavato kāye dvattiṃsamahāpurisalakkhaṇāni samannesi. Addasā kho uttaro māṇavo bhagavato kāye dvattiṃsamahāpurisalakkhaṇāni, yebhuyyena thapetvā dve. Dvīsu mahāpurisalakkhaṇesu kaṅkhati vicikicchati nādhimuccati na sampasīdati– kosohite ca vatthaguyhe, pahūtajivhatāya ca. Atha kho bhagavato etadahosi– “passati kho me ayaṃ uttaro māṇavo dvattiṃsamahāpurisalakkhaṇāni yebhuyyena thapetvā dve. Dvīsu mahāpurisalakkhaṇesu kaṅkhati vicikicchati nādhimuccati na sampasīdati– kosohite ca vatthaguyhe, pahūtajivhatāya cā”ti. Atha kho bhagavā tathārūpaṃ iddhābhisaṅkhāraṃ abhisaṅkhāsi yathā addasa uttaro māṇavo bhagavato kosohitaṃ vatthaguyhaṃ. Atha kho bhagavā jivhaṃ ninnāmetvā ubhopi kaṇṇasotāni anumasi paṭimasi; ubhopi nāsikasotāni anumasi paṭimasi; kevalampi nalāṭamaṇḍalaṃ jivhāya chādesi. Atha kho uttarassa māṇavassa etadahosi– “samannāgato kho samaṇo gotamo dvattiṃsamahāpurisalakkhaṇehi. Yaṃnūnāhaṃ samaṇaṃ gotamaṃ anubandheyyaṃ, iriyāpathamassa passeyyan”ti. Atha kho uttaro māṇavo sattamāsāni bhagavantaṃ anubandhi chāyāva anapāyinī.  
　　 386. Atha kho uttaro māṇavo sattannaṃ māsānaṃ accayena videhesu yena mithilā tena cārikaṃ pakkāmi. Anupubbena cārikaṃ caramāno yena mithilā yena brahmāyu brāhmaṇo tenupasaṅkami; upasaṅkamitvā brahmāyuṃ brāhmaṇaṃ abhivādetvā ekamantaṃ nisīdi. Ekamantaṃ nisinnaṃ kho uttaraṃ māṇavaṃ brahmāyu brāhmaṇo etadavoca– “kacci, tāta uttara, taṃ bhavantaṃ gotamaṃ tathā santaṃyeva saddo abbhuggato no aññathā? Kacci pana so bhavaṃ gotamo tādiso, no aññādiso”ti? “Tathā santaṃyeva, bho, taṃ bhavantaṃ gotamaṃ saddo abbhuggato, no aññathā; tādisova so bhavaṃ gotamo, no aññādiso. Samannāgato ca so bhavaṃ gotamo dvattiṃsamahāpurisalakkhaṇehi.  
　　 “Suppatiṭṭhitapādo kho pana bhavaṃ gotamo; idampi tassa bhoto gotamassa mahāpurisassa mahāpurisalakkhaṇaṃ bhavati.  
　　 “Heṭṭhā kho pana tassa bhoto gotamassa pādatalesu cakkāni jātāni sahassārāni sanemikāni sanābhikāni sabbākāraparipūrāni…  
　　 “Āyatapaṇhi kho pana so bhavaṃ gotamo…  
　　 “Dīghaṅguli kho pana so bhavaṃ gotamo…  
　　 “Mudutalunahatthapādo kho pana so bhavaṃ gotamo…  
　　 “Jālahatthapādo kho pana so bhavaṃ gotamo…  
　　 “Ussaṅkhapādo kho pana so bhavaṃ gotamo…  
　　 “Eṇijaṅgho kho pana so bhavaṃ gotamo…  
　　 “Ṭhitako kho pana so bhavaṃ gotamo anonamanto ubhohi pāṇitalehi jaṇṇukāni parimasati parimajjati…  
　　 “Kosohitavatthaguyho kho pana so bhavaṃ gotamo…  
　　 “Suvaṇṇavaṇṇo kho pana so bhavaṃ gotamo kañcanasannibhattaco…  
　　 “Sukhumacchavi kho pana so bhavaṃ gotamo. Sukhumattā chaviyā rajojallaṃ kāye na upalimpati…  
　　 “Ekekalomo kho pana so bhavaṃ gotamo; ekekāni lomāni lomakūpesu jātāni…  
　　 “Uddhaggalomo kho pana so bhavaṃ gotamo; uddhaggāni lomāni jātāni nīlāni añjanavaṇṇāni kuṇḍalāvaṭṭāni dakkhiṇāvaṭṭakajātāni…  
　　 “Brahmujugatto kho pana so bhavaṃ gotamo…  
　　 “Sattussado kho pana so bhavaṃ gotamo…  
　　 “Sīhapubbaddhakāyo kho pana so bhavaṃ gotamo…  
　　 “Citantaraṃso kho pana so bhavaṃ gotamo…  
　　 “Nigrodhaparimaṇḍalo kho pana so bhavaṃ gotamo; yāvatakvassa kāyo tāvatakvassa byāmo, yāvatakvassa byāmo tāvatakvassa kāyo…  
　　 “Samavaṭṭakkhandho kho pana so bhavaṃ gotamo…  
　　 “Rasaggasaggī kho pana so bhavaṃ gotamo…  
　　 “Sīhahanu kho pana so bhavaṃ gotamo…  
　　 “Cattālīsadanto kho pana so bhavaṃ gotamo…  
　　 “Samadanto kho pana so bhavaṃ gotamo…  
　　 “Aviraḷadanto kho pana so bhavaṃ gotamo…  
　　 “Susukkadāṭho kho pana so bhavaṃ gotamo…  
　　 “Pahūtajivho kho pana so bhavaṃ gotamo…  
　　 “Brahmassaro kho pana so bhavaṃ gotamo karavikabhāṇī…  
　　 “Abhinīlanetto kho pana so bhavaṃ gotamo…  
　　 “Gopakhumo kho pana so bhavaṃ gotamo…  
　　 “Uṇṇā kho panassa bhoto gotamassa bhamukantare jātā odātā mudutūlasannibhā…  
　　 “Uṇhīsasīso kho pana so bhavaṃ gotamo; idampi tassa bhoto gotamassa mahāpurisassa mahāpurisalakkhaṇaṃ bhavati.  
　　 “Imehi kho, bho, so bhavaṃ gotamo dvattiṃsamahāpurisalakkhaṇehi samannāgato.  
　　 387. “Gacchanto kho pana so bhavaṃ gotamo dakkhiṇeneva pādena paṭhamaṃ pakkamati. So nātidūre pādaṃ uddharati, nāccāsanne pādaṃ nikkhipati; so nātisīghaṃ gacchati, nātisaṇikaṃ gacchati; na ca adduvena adduvaṃ saṅghaṭṭento gacchati, na ca gopphakena gopphakaṃ saṅghaṭṭento gacchati. So gacchanto na satthiṃ unnāmeti, na satthiṃ onāmeti; na satthiṃ sannāmeti, na satthiṃ vināmeti. Gacchato kho pana tassa bhoto gotamassa adharakāyova iñjati, na ca kāyabalena gacchati. Apalokento kho pana so bhavaṃ gotamo sabbakāyeneva apaloketi; so na uddhaṃ ulloketi, na adho oloketi; na ca vipekkhamāno gacchati, yugamattañca pekkhati; tato cassa uttari anāvaṭaṃ ñāṇadassanaṃ bhavati. So antaragharaṃ pavisanto na kāyaṃ unnāmeti na kāyaṃ onāmeti; na kāyaṃ sannāmeti, na kāyaṃ vināmeti. So nātidūre nāccāsanne āsanassa parivattati, na ca pāṇinā ālambitvā āsane nisīdati, na ca āsanasmiṃ kāyaṃ pakkhipati. So antaraghare nisinno samāno na hatthakukkuccaṃ āpajjati, na pādakukkuccaṃ āpajjati; na adduvena adduvaṃ āropetvā nisīdati; na ca gopphakena gopphakaṃ āropetvā nisīdati; na ca pāṇinā hanukaṃ upadahitvā nisīdati. So antaraghare nisinno samāno na chambhati na kampati na vedhati na paritassati. So achambhī akampī avedhī aparitassī vigatalomahaṃso. Vivekavatto ca so bhavaṃ gotamo antaraghare nisinno hoti. So pattodakaṃ paṭiggaṇhanto na pattaṃ unnāmeti, na pattaṃ onāmeti; na pattaṃ sannāmeti, na pattaṃ vināmeti. So pattodakaṃ paṭiggaṇhāti nātithokaṃ nātibahuṃ. So na khulukhulukārakaṃ pattaṃ dhovati, na samparivattakaṃ pattaṃ dhovati, na pattaṃ bhūmiyaṃ nikkhipitvā hatthe dhovati; hatthesu dhotesu patto dhoto hoti, patte dhote hatthā dhotā honti. So pattodakaṃ chaḍḍeti nātidūre nāccāsanne, na ca vicchaḍḍayamāno. So odanaṃ paṭiggaṇhanto na pattaṃ unnāmeti, na pattaṃ onāmeti; na pattaṃ sannāmeti, na pattaṃ vināmeti. So odanaṃ paṭiggaṇhāti nātithokaṃ nātibahuṃ. Byañjanaṃ kho pana bhavaṃ gotamo byañjanamattāya āhāreti, na ca byañjanena ālopaṃ atināmeti. Dvattikkhattuṃ kho bhavaṃ gotamo mukhe ālopaṃ samparivattetvā ajjhoharati; na cassa kāci odanamiñjā asambhinnā kāyaṃ pavisati, na cassa kāci odanamiñjā mukhe avasiṭṭhā hoti; athāparaṃ ālopaṃ upanāmeti. Rasapaṭisaṃvedī kho pana so bhavaṃ gotamo āhāraṃ āhāreti, no ca rasarāgapaṭisaṃvedī.  
　　 “Aṭṭhaṅgasamannāgataṃ kho pana so bhavaṃ gotamo āhāraṃ āhāreti – neva davāya, na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya, vihiṃsūparatiyā brahmacariyānuggahāya– ‘iti purāṇañc vedanaṃ paṭihaṅkhāmi navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti So bhuttāvī pattodakaṃ paṭiggaṇhanto na pattaṃ unnāmeti, na pattaṃ onāmeti; na pattaṃ sannāmeti, na pattaṃ vināmeti. So pattodakaṃ paṭiggaṇhāti nātithokaṃ nātibahuṃ. So na khulukhulukārakaṃ pattaṃ dhovati, na samparivattakaṃ pattaṃ dhovati, na pattaṃ bhūmiyaṃ nikkhipitvā hatthe dhovati; hatthesu dhotesu patto dhoto hoti, patte dhote hatthā dhotā honti. So pattodakaṃ chaḍḍeti nātidūre nāccāsanne, na ca vicchaḍḍayamāno. So bhuttāvī na pattaṃ bhūmiyaṃ nikkhipati nātidūre nāccāsanne, na ca anatthiko pattena hoti, na ca ativelānurakkhī pattasmiṃ. So bhuttāvī muhuttaṃ tuṇhī nisīdati, na ca anumodanassa kālamatināmeti. So bhuttāvī anumodati, na taṃ bhattaṃ garahati, na aññaṃ bhattaṃ paṭikaṅkhati; aññadatthu dhammiyā kathāya taṃ parisaṃ sandasseti samādapeti samuttejeti sampahaṃseti. So taṃ parisaṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkamati. So nātisīghaṃ gacchati, nātisaṇikaṃ gacchati, na ca muccitukāmo gacchati; na ca tassa bhoto gotamassa kāye cīvaraṃ accukkaṭṭhaṃ hoti na ca accokkaṭṭhaṃ, na ca kāyasmiṃ allīnaṃ na ca kāyasmā apakaṭṭhaṃ; na ca tassa bhoto gotamassa kāyamhā vāto cīvaraṃ apavahati; na ca tassa bhoto gotamassa kāye rajojallaṃ upalimpati So ārāmagato nisīdati paññatte āsane. Nisajja pāde pakkhāleti; na ca so bhavaṃ gotamo pādamaṇḍanānuyogamanuyutto viharati. So pāde pakkhāletvā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So neva attabyābādhāya ceteti, na parabyābādhāya ceteti, na ubhayabyābādhāya ceteti; attahitaparahita-ubhayahitasabbalokahitameva so bhavaṃ gotamo cintento nisinno hoti. So ārāmagato parisati dhammaṃ deseti, na taṃ parisaṃ ussādeti, na taṃ parisaṃ apasādeti; aññadatthu dhammiyā kathāya taṃ parisaṃ sandasseti samādapeti samuttejeti sampahaṃseti.  
　　 “Aṭṭhaṅgasamannāgato kho panassa bhoto gotamassa mukhato ghoso niccharati– vissaṭṭho ca, viññeyyo ca, mañju ca, savanīyo ca, bindu ca, avisārī ca, gambhīro ca, ninnādī ca. Yathāparisaṃ kho pana so bhavaṃ gotamo sarena viññāpeti, na cassa bahiddhā parisāya ghoso niccharati. Te tena bhotā gotamena dhammiyā kathāya sandassitā samādapitā samuttejitā sampahaṃsitā uṭṭhāyāsanā pakkamanti avalokayamānāyeva avijahitattā. Addasāma kho mayaṃ, bho, taṃ bhavantaṃ gotamaṃ gacchantaṃ, addasāma ṭhitaṃ, addasāma antaragharaṃ pavisantaṃ, addasāma antaraghare nisinnaṃ tuṇhībhūtaṃ, addasāma antaraghare bhuñjantaṃ, addasāma bhuttāviṃ nisinnaṃ tuṇhībhūtaṃ, addasāma bhuttāviṃ anumodantaṃ, addasāma ārāmaṃ gacchantaṃ, addasāma ārāmagataṃ nisinnaṃ tuṇhībhūtaṃ, addasāma ārāmagataṃ parisati dhammaṃ desentaṃ. Ediso ca ediso ca so bhavaṃ gotamo, tato ca bhiyyo”ti.  
　　 388. Evaṃ vutte, brahmāyu brāhmaṇo uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā tikkhattuṃ udānaṃ udāneti–  
　　 “Namo tassa bhagavato arahato sammāsambuddhassa.  
　　 “Namo tassa bhagavato arahato sammāsambuddhassa.  
　　 “Namo tassa bhagavato arahato sammāsambuddhassā”ti.  
　　 “Appeva nāma mayaṃ kadāci karahaci tena bhotā gotamena samāgaccheyyāma? Appeva nāma siyā kocideva kathāsallāpo”ti!  
　　 389. Atha kho bhagavā videhesu anupubbena cārikaṃ caramāno yena mithilā tadavasari. Tatra sudaṃ bhagavā mithilāyaṃ viharati maghadevambavane. Assosuṃ kho mithileyyakā brāhmaṇagahapatikā– “samaṇo khalu, bho, gotamo sakyaputto sakyakulā pabbajito videhesu cārikaṃ caramāno mahatā bhikkhusaṅghena saddhiṃ pañcamattehi bhikkhusatehi mithilaṃ anuppatto, mithilāyaṃ viharati maghadevambavane. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavāti. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Sādhu kho pana tathārūpānaṃ arahataṃ dassanaṃ hotī’”ti.  
　　 Atha kho mithileyyakā brāhmaṇagahapatikā yena bhagavā tenupasaṅkamiṃsu; upasaṅkamitvā appekacce bhagavantaṃ abhivādetvā ekamantaṃ nisīdiṃsu; appekacce bhagavatā saddhiṃ sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu; appekacce yena bhagavā tenañjaliṃ paṇāmetvā ekamantaṃ nisīdiṃsu; appekacce bhagavato santike nāmagottaṃ sāvetvā ekamantaṃ nisīdiṃsu; appekacce tuṇhībhūtā ekamantaṃ nisīdiṃsu.  
　　 390. Assosi kho brahmāyu brāhmaṇo– “samaṇo khalu, bho, gotamo sakyaputto sakyakulā pabbajito mithilaṃ anuppatto, mithilāyaṃ viharati maghadevambavane”ti. Atha kho brahmāyu brāhmaṇo sambahulehi sāvakehi saddhiṃ yena maghadevambavanaṃ tenupasaṅkami. Atha kho brahmāyuno brāhmaṇassa avidūre ambavanassa etadahosi– “na kho metaṃ patirūpaṃ yohaṃ pubbe appaṭisaṃvidito samaṇaṃ gotamaṃ dassanāya upasaṅkameyyan”ti. Atha kho brahmāyu brāhmaṇo aññataraṃ māṇavakaṃ āmantesi– “ehi tvaṃ, māṇavaka, yena samaṇo gotamo tenupasaṅkama; upasaṅkamitvā mama vacanena samaṇaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha– ‘brahmāyu, bho gotama, brāhmaṇo bhavantaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī’ti. Evañca vadehi– ‘brahmāyu, bho gotama, brāhmaṇo jiṇṇo vuḍḍho mahallako addhagato vayo-anuppatto, vīsavassasatiko jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo. Yāvatā, bho, brāhmaṇagahapatikā mithilāyaṃ paṭivasanti, brahmāyu tesaṃ brāhmaṇo aggamakkhāyati– yadidaṃ bhogehi; brahmāyu tesaṃ brāhmaṇo aggamakkhāyati– yadidaṃ mantehi; brahmāyu tesaṃ brāhmaṇo aggamakkhāyati– yadidaṃ āyunā ceva yasasā ca. So bhoto gotamassa dassanakāmo’”ti.  
　　 “Evaṃ bho”ti kho so māṇavako brahmāyussa brāhmaṇassa paṭissutvā yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. Ekamantaṃ ṭhito kho so māṇavako bhagavantaṃ etadavoca– “brahmāyu, bho gotama, brāhmaṇo bhavantaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchati; evañca vadeti– ‘brahmāyu, bho gotama, brāhmaṇo jiṇṇo vuḍḍho mahallako addhagato vayo-anuppatto, vīsavassasatiko jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo. Yāvatā, bho, brāhmaṇagahapatikā mithilāyaṃ paṭivasanti, brahmāyu tesaṃ brāhmaṇo aggamakkhāyati– yadidaṃ bhogehi; brahmāyu tesaṃ brāhmaṇo aggamakkhāyati– yadidaṃ mantehi; brahmāyu tesaṃ brāhmaṇo aggamakkhāyati– yadidaṃ āyunā ceva yasasā ca. So bhoto gotamassa dassanakāmo’”ti. “Yassadāni, māṇava, brahmāyu brāhmaṇo kālaṃ maññatī”ti. Atha kho so māṇavako yena brahmāyu brāhmaṇo tenupasaṅkami; upasaṅkamitvā brahmāyuṃ brāhmaṇaṃ etadavoca– “katāvakāso khomhi bhavatā samaṇena gotamena. Yassadāni bhavaṃ kālaṃ maññatī”ti.  
　　 391. Atha kho brahmāyu brāhmaṇo yena bhagavā tenupasaṅkami. Addasā kho sā parisā brahmāyuṃ brāhmaṇaṃ dūratova āgacchantaṃ. Disvāna oramiya okāsamakāsi yathā taṃ ñātassa yasassino. Atha kho brahmāyu brāhmaṇo taṃ parisaṃ etadavoca– “alaṃ, bho! Nisīdatha tumhe sake āsane. Idhāhaṃ samaṇassa gotamassa santike nisīdissāmī”ti.  
　　 Atha kho brahmāyu brāhmaṇo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho brahmāyu brāhmaṇo bhagavato kāye dvattiṃsamahāpurisalakkhaṇāni samannesi. Addasā kho brahmāyu brāhmaṇo bhagavato kāye dvattiṃsamahāpurisalakkhaṇāni, yebhuyyena ṭhapetvā dve. Dvīsu mahāpurisalakkhaṇesu kaṅkhati vicikicchati nādhimuccati na sampasīdati– kosohite ca vatthaguyhe, pahūtajivhatāya ca. Atha kho brahmāyu brāhmaṇo bhagavantaṃ gāthāhi ajjhabhāsi–  
　　 “Ye me dvattiṃsāti sutā, mahāpurisalakkhaṇā;  
　　 Duve tesaṃ na passāmi, bhoto kāyasmiṃ gotama.  
　　 “Kacci kosohitaṃ bhoto, vatthaguyhaṃ naruttama;  
　　 Nārīsamānasavhayā, kacci jivhā na dassakā.  
　　 “Kacci pahūtajivhosi, yathā taṃ jāniyāmase;  
　　 Ninnāmayetaṃ pahūtaṃ, kaṅkhaṃ vinaya no ise.  
　　 “Diṭṭhadhammahitatthāya, samparāyasukhāya ca;  
　　 Katāvakāsā pucchāma, yaṃ kiñci abhipatthitan”ti.  
　　 392. Atha kho bhagavato etadahosi– “passati kho me ayaṃ brahmāyu brāhmaṇo dvattiṃsamahāpurisalakkhaṇāni, yebhuyyena ṭhapetvā dve. Dvīsu mahāpurisalakkhaṇesu kaṅkhati vicikicchati nādhimuccati na sampasīdati– kosohite ca vatthaguyhe, pahūtajivhatāya cā”ti Atha kho bhagavā tathārūpaṃ iddhābhisaṅkhāraṃ abhisaṅkhāsi yathā addasa brahmāyu brāhmaṇo bhagavato kosohitaṃ vatthaguyhaṃ. Atha kho bhagavā jivhaṃ ninnāmetvā ubhopi kaṇṇasotāni anumasi paṭimasi; ubhopi nāsikasotāni anumasi paṭimasi; kevalampi nalāṭamaṇḍalaṃ jivhāya chādesi. Atha kho bhagavā brahmāyuṃ brāhmaṇaṃ gāthāhi paccabhāsi–  
　　 “Ye te dvattiṃsāti sutā, mahāpurisalakkhaṇā;  
　　 Sabbe te mama kāyasmiṃ, mā te kaṅkhāhu brāhmaṇa.  
　　 “Abhiññeyyaṃ abhiññātaṃ, bhāvetabbañca bhāvitaṃ;  
　　 Pahātabbaṃ pahīnaṃ me, tasmā buddhosmi brāhmaṇa.  
　　 “Diṭṭhadhammahitatthāya samparāyasukhāya ca.  
　　 Katāvakāso pucchassu, yaṃ kiñci abhipatthitan”ti.  
　　 393. Atha kho brahmāyussa brāhmaṇassa etadahosi– “katāvakāso khomhi samaṇena gotamena. Kiṃ nu kho ahaṃ samaṇaṃ gotamaṃ puccheyyaṃ– ‘diṭṭhadhammikaṃ vā atthaṃ samparāyikaṃ vā’”ti. Atha kho brahmāyussa brāhmaṇassa etadahosi– “kusalo kho ahaṃ diṭṭhadhammikānaṃ atthānaṃ. Aññepi maṃ diṭṭhadhammikaṃ atthaṃ pucchanti. Yaṃnūnāhaṃ samaṇaṃ gotamaṃ samparāyikaṃyeva atthaṃ puccheyyan”ti. Atha kho brahmāyu brāhmaṇo bhagavantaṃ gāthāhi ajjhabhāsi–  
　　 “Kathaṃ kho brāhmaṇo hoti, kathaṃ bhavati vedagū;  
　　 Tevijjo bho kathaṃ hoti, sotthiyo kinti vuccati.  
　　 “Arahaṃ bho kathaṃ hoti, kathaṃ bhavati kevalī;  
　　 Muni ca bho kathaṃ hoti, buddho kinti pavuccatī”ti.  
　　 394. Atha kho bhagavā brahmāyuṃ brāhmaṇaṃ gāthāhi paccabhāsi –  
　　 “Pubbenivāsaṃ yo vedi, saggāpāyañca passati;  
　　 Atho jātikkhayaṃ patto, abhiññā vosito muni.  
　　 “Cittaṃ visuddhaṃ jānāti, muttaṃ rāgehi sabbaso;  
　　 Pahīnajātimaraṇo, brahmacariyassa kevalī.  
　　 Pāragū sabbadhammānaṃ, buddho tādī pavuccatī”ti.  
　　 Evaṃ vutte, brahmāyu brāhmaṇo uṭṭhāyāsanā ekaṃsaṃ uttarāsaṅgaṃ karitvā bhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti– “brahmāyu ahaṃ, bho gotama, brāhmaṇo; brahmāyu ahaṃ, bho gotama, brāhmaṇo”ti. Atha kho sā parisā acchariyabbhutacittajātā ahosi – “acchariyaṃ vata, bho, abbhutaṃ vata, bho! Yatra hi nāmāyaṃ brahmāyu brāhmaṇo ñāto yasassī evarūpaṃ paramanipaccakāraṃ karissatī”ti. Atha kho bhagavā brahmāyuṃ brāhmaṇaṃ etadavoca – “alaṃ, brāhmaṇa, uṭṭhaha nisīda tvaṃ sake āsane yato te mayi cittaṃ pasannan”ti. Atha kho brahmāyu brāhmaṇo uṭṭhahitvā sake āsane nisīdi.  
　　 395. Atha kho bhagavā brahmāyussa brāhmaṇassa anupubbiṃ kathaṃ kathesi, seyyathidaṃ– dānakathaṃ, sīlakathaṃ, saggakathaṃ; kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi. Yadā bhagavā aññāsi brahmāyuṃ brāhmaṇaṃ kallacittaṃ muducittaṃ vinīvaraṇacittaṃ udaggacittaṃ pasannacittaṃ, atha yā buddhānaṃ sāmukkaṃsikā dhammadesanā taṃ pakāsesi– dukkhaṃ, samudayaṃ, nirodhaṃ, maggaṃ. Seyyathāpi nāma suddhaṃ vatthaṃ apagatakāḷakaṃ sammadeva rajanaṃ paṭiggaṇheyya, evameva brahmāyussa brāhmaṇassa tasmiṃyeva āsane virajaṃ vītamalaṃ dhammacakkhuṃ udapādi– “yaṃ kiñci samudayadhammaṃ sabbaṃ taṃ nirodhadhamman”ti. Atha kho brahmāyu brāhmaṇo diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṃkatho vesārajjappatto aparappaccayo satthusāsane bhagavantaṃ etadavoca– “abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya– cakkhumanto rūpāni dakkhantīti– evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gataṃ. Adhivāsetu ca me bhavaṃ gotamo svātanāya bhattaṃ saddhiṃ bhikkhusaṅghenā”ti. Adhivāsesi bhagavā tuṇhībhāvena. Atha kho brahmāyu brāhmaṇo bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi Atha kho brahmāyu brāhmaṇo tassā rattiyā accayena sake nivesane paṇītaṃ khādanīyaṃ bhojanīyaṃ paṭiyādāpetvā bhagavato kālaṃ ārocāpesi– “kālo, bho gotama, niṭṭhitaṃ bhattan”ti.  
　　 Atha kho bhagavā pubbaṇhasamayaṃ nivāsetvā pattacīvaramādāya yena brahmāyussa brāhmaṇassa nivesanaṃ tenupasaṅkami; upasaṅkamitvā paññatte āsane nisīdi saddhiṃ bhikkhusaṅghena. Atha kho brahmāyu brāhmaṇo sattāhaṃ buddhappamukhaṃ bhikkhusaṅghaṃ paṇītena khādanīyena bhojanīyena sahatthā santappesi sampavāresi. Atha kho bhagavā tassa sattāhassa accayena videhesu cārikaṃ pakkāmi. Atha kho brahmāyu brāhmaṇo acirapakkantassa bhagavato kālamakāsi. Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ– “brahmāyu, bhante, brāhmaṇo kālaṅkato. Tassa kā gati, ko abhisamparāyo”ti? “Paṇḍito, bhikkhave, brahmāyu brāhmaṇo paccapādi dhammassānudhammaṃ, na ca maṃ dhammādhikaraṇaṃ vihesesi. Brahmāyu, bhikkhave, brāhmaṇo pañcannaṃ orambhāgiyānaṃ saṃyojanānaṃ parikkhayā opapātiko hoti, tattha parinibbāyī, anāvattidhammo tasmā lokā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Brahmāyusuttaṃ niṭṭhitaṃ paṭhamaṃ.