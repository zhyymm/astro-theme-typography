---
title: 中部143经:给孤独长者教诫经
pubDate: 2026-01-19 13:32:33
categories: ['巴利三藏']
description: ''
slug: 
tags: [中部]
draft: false
---
中部143经 给孤独长者教诫经  
我曾这样听闻  
一次，世尊住在舍卫城给孤独园的祇园精舍。那时，给孤独长者生病，痛苦，重病缠身。于是，给孤独长者召来一人，对他说：“喂，你去到世尊那里；到了之后，代我顶礼世尊的足，说：‘尊者，给孤独长者生病，痛苦，重病缠身。他顶礼世尊的足。’再到具寿舍利弗那里；到了之后，代我顶礼具寿舍利弗的足，说：‘尊者，给孤独长者生病，痛苦，重病缠身。他顶礼具寿舍利弗的足。’并这样说：‘尊者，希望具寿舍利弗慈悲，能去给孤独长者家中。’”

那人回答：“好的，尊者。”于是，那人应给孤独长者之诺，去到世尊那里；到了之后，顶礼世尊，然后坐到一边。坐到一边后，那人对世尊说：“尊者，给孤独长者生病，痛苦，重病缠身。他顶礼世尊的足。”他又去到具寿舍利弗那里；到了之后，顶礼具寿舍利弗，然后坐到一边。坐到一边后，那人对具寿舍利弗说：“尊者，给孤独长者生病，痛苦，重病缠身。他顶礼具寿舍利弗的足；并这样说：‘尊者，希望具寿舍利弗慈悲，能去给孤独长者家中。’”具寿舍利弗默然应允。

于是，具寿舍利弗穿好衣服，拿起钵和衣，与侍者具寿阿难一同去到给孤独长者家中；到了之后，坐在准备好的座位上。坐下后，具寿舍利弗对给孤独长者说：“长者，你还安好吗？还能支撑吗？你痛苦的感受是减轻了，还是加重了？是减轻了，而不是加重了，这表现出来了吗？”

“尊者舍利弗，我不安好，也不能支撑。我痛苦的感受加重了，没有减轻；是加重了，而不是减轻了，这表现出来了。尊者舍利弗，就像一个强壮的人用锋利的尖刀在头顶搅动，同样地，尊者舍利弗，剧烈的风在我头顶作祟。尊者舍利弗，我不安好，也不能支撑。我痛苦的感受加重了，没有减轻；是加重了，而不是减轻了，这表现出来了。尊者舍利弗，就像一个强壮的人用坚韧的绳索紧紧缠绕头部，同样地，尊者舍利弗，剧烈的头痛缠绕着我。尊者舍利弗，我不安好，也不能支撑。我痛苦的感受加重了，没有减轻；是加重了，而不是减轻了，这表现出来了。尊者舍利弗，就像一个熟练的屠牛者或屠牛者的学徒用锋利的屠刀切开肚腹，同样地，尊者舍利弗，剧烈的风在我的腹部搅动。尊者舍利弗，我不安好，也不能支撑。我痛苦的感受加重了，没有减轻；是加重了，而不是减轻了，这表现出来了。尊者舍利弗，就像两个强壮的人抓住一个体弱的人的两臂，在炭火坑上炙烤、烧灼，同样地，尊者舍利弗，我的身体剧烈灼热。尊者舍利弗，我不安好，也不能支撑。我痛苦的感受加重了，没有减轻；是加重了，而不是减轻了，这表现出来了。”

“所以，长者，你应当这样修学：‘我不执著于眼，我的识不依止于眼。’长者，你确实应当这样修学。

所以，长者，你应当这样修学：‘我不执著于耳，我的识不依止于耳。’长者，你确实应当这样修学。所以，长者，你应当这样修学：‘我不执著于鼻，我的识不依止于鼻。’长者，你确实应当这样修学。所以，长者，你应当这样修学：‘我不执著于舌，我的识不依止于舌。’长者，你确实应当这样修学。所以，长者，你应当这样修学：‘我不执著于身，我的识不依止于身。’长者，你确实应当这样修学。所以，长者，你应当这样修学：‘我不执著于意，我的识不依止于意。’长者，你确实应当这样修学。

所以，长者，你应当这样修学：‘我不执著于色，我的识不依止于色。’长者，你确实应当这样修学。所以，长者，你应当这样修学：‘我不执著于声……我不执著于香……我不执著于味……我不执著于触……我不执著于法，我的识不依止于法。’长者，你确实应当这样修学。

所以，长者，你应当这样修学：‘我不执著于眼识，我的识不依止于眼识。’长者，你确实应当这样修学。所以，长者，你应当这样修学：‘我不执著于耳识……我不执著于鼻识……我不执著于舌识……我不执著于身识……我不执著于意识，我的识不依止于意识。’长者，你确实应当这样修学。

所以，长者，你应当这样修学：‘我不执著于眼触，我的识不依止于眼触。’长者，你确实应当这样修学。所以，长者，你应当这样修学：‘我不执著于耳触……我不执著于鼻触……我不执著于舌触……我不执著于身触……我不执著于意触，我的识不依止于意触。’长者，你确实应当这样修学。

所以，长者，你应当这样修学：‘我不执著于眼触所生受，我的识不依止于眼触所生受。’长者，你确实应当这样修学。所以，长者，你应当这样修学：‘我不执著于耳触所生受……我不执著于鼻触所生受……我不执著于舌触所生受……我不执著于身触所生受……我不执著于意触所生受，我的识不依止于意触所生受。’长者，你确实应当这样修学。

“所以，长者，你应当这样修学：‘我不执著于地界，我的识不依止于地界。’长者，你确实应当这样修学。所以，长者，你应当这样修学：‘我不执著于水界……我不执著于火界……我不执著于风界……我不执著于空界……我不执著于识界，我的识不依止于识界。’长者，你确实应当这样修学。

所以，长者，你应当这样修学：‘我不执著于色，我的识不依止于色。’长者，你确实应当这样修学。所以，长者，你应当这样修学：‘我不执著于受……我不执著于想……我不执著于行……我不执著于识，我的识不依止于识。’长者，你确实应当这样修学。

所以，长者，你应当这样修学：‘我不执著于空无边处，我的识不依止于空无边处。’长者，你确实应当这样修学。所以，长者，你应当这样修学：‘我不执著于识无边处……我不执著于无所有处……我不执著于非想非非想处，我的识不依止于非想非非想处。’长者，你确实应当这样修学。

所以，长者，你应当这样修学：‘我不执著于此世间，我的识不依止于此世间。’长者，你确实应当这样修学。所以，长者，你应当这样修学：‘我不执著于他世间，我的识不依止于他世间。’长者，你确实应当这样修学。所以，长者，你应当这样修学：‘凡我所见、所闻、所觉、所知、所获得、所寻得、所思虑、所思惟的一切，我都不执著，我的识不依止于此。’长者，你确实应当这样修学。”

听闻此言，给孤独长者哭泣起来，流下眼泪。于是，具寿阿难对给孤独长者说：“长者，你是在退缩吗？长者，你是在消沉吗？”“尊者阿难，我没有退缩，也没有消沉；但我长久以来亲近导师以及心仪的诸比丘，却从未听过如此的法谈。”“长者，这种法谈不适合在家白衣；长者，这种法谈适合出家者。”“既然如此，尊者舍利弗，也让这种法谈适合在家白衣吧。尊者，有些善男子尘垢轻微，因未闻法而退失，他们将会知晓此法。”

于是，具寿舍利弗和具寿阿难以这样的教诫教导给孤独长者后，从座位上站起来离开了。具寿舍利弗和具寿阿难离开后不久，给孤独长者便逝世了，投生到兜率天。于是，给孤独天子在深夜时分，以极胜妙的光芒照亮整个祇园精舍，然后去到世尊那里；到了之后，顶礼世尊，然后站到一边。站到一边后，给孤独天子以偈颂对世尊说道：

“此乃祇园精舍，圣者众所居处；

法王常住其间，令我心生欢喜。

“业与明和法，戒与最上命；

以此众生清净，非以族姓或财。

“是故贤智者，明察自利益；

如理择法故，方能在此清净。

“舍利弗以智慧，以戒与寂静；

无论哪位比丘，已达彼岸者，

至此亦仅如此。”

给孤独天子说此偈颂。导师表示赞许。于是，给孤独天子心想：“导师已赞许我。”便顶礼世尊，右绕三匝后，就在那里消失了。

于是，世尊在那一夜过去之后，召集比丘们说：“诸比丘，昨夜有一位天子，在深夜时分，以极胜妙的光芒照亮整个祇园精舍，然后去到我这里；到了之后，顶礼我，然后站到一边。站到一边后，那位天子以偈颂对我说道：

“此乃祇园精舍，圣者众所居处；

法王常住其间，令我心生欢喜。

“业与明和法，戒与最上命；

以此众生清净，非以族姓或财。

“是故贤智者，明察自利益；

如理择法故，方能在此清净。

“舍利弗以智慧，以戒与寂静；

无论哪位比丘，已达彼岸者，

至此亦仅如此。

“诸比丘，那位天子说了此偈颂。他心想：‘导师已赞许我。’便顶礼我，右绕三匝后，就在那里消失了。”

听闻此言，具寿阿难对世尊说：“世尊，那位天子想必就是给孤独。世尊，给孤独长者对具寿舍利弗有极大的信心。”“善哉，善哉，阿难！阿难，你所推测的，你已经达到了。阿难，那位天子就是给孤独。”

世尊说此言。具寿阿难心生欢喜，随喜世尊所说。

给孤独长者教诫经第一终。  
巴利语经文  
5\. Saḷāyatanavaggo  
MN.143/(1) Anāthapiṇḍikovādasuttaṃ  
　　 383. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena anāthapiṇḍiko gahapati ābādhiko hoti dukkhito bāḷhagilāno. Atha kho anāthapiṇḍiko gahapati aññataraṃ purisaṃ āmantesi– “ehi tvaṃ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi – ‘anāthapiṇḍiko, bhante, gahapati ābādhiko dukkhito bāḷhagilāno. So bhagavato pāde sirasā vandatī’ti. Yena cāyasmā sāriputto tenupasaṅkama; upasaṅkamitvā mama vacanena āyasmato sāriputtassa pāde sirasā vandāhi – ‘anāthapiṇḍiko, bhante, gahapati ābādhiko dukkhito bāḷhagilāno. So āyasmato sāriputtassa pāde sirasā vandatī’ti. Evañca vadehi– ‘sādhu kira, bhante, āyasmā sāriputto yena anāthapiṇḍikassa gahapatissa nivesanaṃ tenupasaṅkamatu anukampaṃ upādāyā’”ti.  
　　 “Evaṃ, bhante”ti kho so puriso anāthapiṇḍikassa gahapatissa paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so puriso bhagavantaṃ etadavoca– “anāthapiṇḍiko, bhante, gahapati ābādhiko dukkhito bāḷhagilāno. So bhagavato pāde sirasā vandatī”ti. Yena cāyasmā sāriputto tenupasaṅkami; upasaṅkamitvā āyasmantaṃ sāriputtaṃ abhivādetvā ekamantaṃ nisīdi. Ekamantaṃ nisinno kho so puriso āyasmantaṃ sāriputtaṃ etadavoca– “anāthapiṇḍiko, bhante, gahapati ābādhiko dukkhito bāḷhagilāno. So āyasmato sāriputtassa pāde sirasā vandati; evañca vadeti– ‘sādhu kira, bhante, āyasmā sāriputto yena anāthapiṇḍikassa gahapatissa nivesanaṃ tenupasaṅkamatu anukampaṃ upādāyā’”ti. Adhivāsesi kho āyasmā sāriputto tuṇhībhāvena.  
　　 384. Atha kho āyasmā sāriputto nivāsetvā pattacīvaramādāya āyasmatā ānandena pacchāsamaṇena yena anāthapiṇḍikassa gahapatissa nivesanaṃ tenupasaṅkami; upasaṅkamitvā paññatte āsane nisīdi. Nisajja kho āyasmā sāriputto anāthapiṇḍikaṃ gahapatiṃ etadavoca– “kacci te, gahapati, khamanīyaṃ, kacci yāpanīyaṃ? Kacci te dukkhā vedanā paṭikkamanti, no abhikkamanti; paṭikkamosānaṃ paññāyati, no abhikkamo”ti?  
　　 “Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. Seyyathāpi, bhante sāriputta, balavā puriso tiṇhena sikharena muddhani abhimattheyya; evameva kho me, bhante sāriputta, adhimattā vātā muddhani ūhananti. Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. Seyyathāpi, bhante sāriputta, balavā puriso daḷhena varattakhaṇḍena sīse sīsaveṭhaṃ dadeyya; evameva kho me, bhante sāriputta, adhimattā sīse sīsavedanā. Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. Seyyathāpi, bhante sāriputta, dakkho goghātako vā goghātakantevāsī vā tiṇhena govikantanena kucchiṃ parikanteyya; evameva kho me, bhante sāriputta, adhimattā vātā kucchiṃ parikantanti. Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo. Seyyathāpi, bhante sāriputta, dve balavanto purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ, samparitāpeyyuṃ; evameva kho me, bhante sāriputta, adhimatto kāyasmiṃ ḍāho. Na me, bhante sāriputta, khamanīyaṃ na yāpanīyaṃ. Bāḷhā me dukkhā vedanā abhikkamanti, no paṭikkamanti; abhikkamosānaṃ paññāyati, no paṭikkamo”ti.  
　　 385. “Tasmātiha te, gahapati, evaṃ sikkhitabbaṃ – ‘na cakkhuṃ upādiyissāmi, na ca me cakkhunissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na sotaṃ upādiyissāmi, na ca me sotanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na ghānaṃ upādiyissāmi, na ca me ghānanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na jivhaṃ upādiyissāmi, na ca me jivhānissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na kāyaṃ upādiyissāmi, na ca me kāyanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na manaṃ upādiyissāmi, na ca me manonissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na rūpaṃ upādiyissāmi, na ca me rūpanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na saddaṃ upādiyissāmi …pe… na gandhaṃ upādiyissāmi… na rasaṃ upādiyissāmi… na phoṭṭhabbaṃ upādiyissāmi… na dhammaṃ upādiyissāmi na ca me dhammanissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na cakkhuviññāṇaṃ upādiyissāmi, na ca me cakkhuviññāṇanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na sotaviññāṇaṃ upādiyissāmi… na ghānaviññāṇaṃ upādiyissāmi… na jivhāviññāṇaṃ upādiyissāmi… na kāyaviññāṇaṃ upādiyissāmi… na manoviññāṇaṃ upādiyissāmi na ca me manoviññāṇanissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na cakkhusamphassaṃ upādiyissāmi, na ca me cakkhusamphassanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na sotasamphassaṃ upādiyissāmi… na ghānasamphassaṃ upādiyissāmi… na jivhāsamphassaṃ upādiyissāmi… na kāyasamphassaṃ upādiyissāmi… na manosamphassaṃ upādiyissāmi, na ca me manosamphassanissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na cakkhusamphassajaṃ vedanaṃ upādiyissāmi, na ca me cakkhusamphassajāvedanānissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te gahapati, evaṃ sikkhitabbaṃ– ‘na sotasamphassajaṃ vedanaṃ upādiyissāmi… na ghānasamphassajaṃ vedanaṃ upādiyissāmi… na jivhāsamphassajaṃ vedanaṃ upādiyissāmi… na kāyasamphassajaṃ vedanaṃ upādiyissāmi… na manosamphassajaṃ vedanaṃ upādiyissāmi, na ca me manosamphassajāvedanānissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 386. “Tasmātiha te, gahapati, evaṃ sikkhitabbaṃ – ‘na pathavīdhātuṃ upādiyissāmi, na ca me pathavīdhātunissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na āpodhātuṃ upādiyissāmi… na tejodhātuṃ upādiyissāmi… na vāyodhātuṃ upādiyissāmi… na ākāsadhātuṃ upādiyissāmi… na viññāṇadhātuṃ upādiyissāmi, na ca me viññāṇadhātunissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na rūpaṃ upādiyissāmi, na ca me rūpanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na vedanaṃ upādiyissāmi… na saññaṃ upādiyissāmi… na saṅkhāre upādiyissāmi… na viññāṇaṃ upādiyissāmi, na ca me viññāṇanissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na ākāsānañcāyatanaṃ upādiyissāmi na ca me ākāsānañcāyatananissitaṃ viññāṇaṃ bhavissatī’ti Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ – ‘na viññāṇañcāyatanaṃ upādiyissāmi… na ākiñcaññāyatanaṃ upādiyissāmi… na nevasaññānāsaññāyatanaṃ upādiyissāmi na ca me nevasaññānāsaññāyatananissitaṃ viññāṇaṃ bhavissatī’ti. Evañhi te, gahapati, sikkhitabbaṃ.  
　　 “Tasmātiha te, gahapati, evaṃ sikkhitabbaṃ– ‘na idhalokaṃ upādiyissāmi, na ca me idhalokanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘na paralokaṃ upādiyissāmi, na ca me paralokanissitaṃ viññāṇaṃ bhavissatī’ti. Evañhi te, gahapati, sikkhitabbaṃ. Tasmātiha te, gahapati, evaṃ sikkhitabbaṃ– ‘yampi me diṭṭhaṃ sutaṃ mutaṃ viññātaṃ pattaṃ pariyesitaṃ anupariyesitaṃ anucaritaṃ manasā tampi na upādiyissāmi, na ca me taṃnissitaṃ viññāṇaṃ bhavissatī’ti. Evañhi te, gahapati, sikkhitabban”ti.  
　　 387. Evaṃ vutte, anāthapiṇḍiko gahapati parodi, assūni pavattesi. Atha kho āyasmā ānando anāthapiṇḍikaṃ gahapatiṃ etadavoca– “olīyasi kho tvaṃ, gahapati, saṃsīdasi kho tvaṃ, gahapatī”ti? “Nāhaṃ, bhante ānanda, olīyāmi, napi saṃsīdāmi; api ca me dīgharattaṃ satthā payirupāsito manobhāvanīyā ca bhikkhū; na ca me evarūpī dhammī kathā sutapubbā”ti. “Na kho, gahapati, gihīnaṃ odātavasanānaṃ evarūpī dhammī kathā paṭibhāti; pabbajitānaṃ kho, gahapati, evarūpī dhammī kathā paṭibhātī”ti. “Tena hi, bhante sāriputta, gihīnampi odātavasanānaṃ evarūpī dhammī kathā paṭibhātu. Santi hi, bhante, kulaputtā apparajakkhajātikā, assavanatā dhammassa parihāyanti; bhavissanti dhammassa aññātāro”ti.  
　　 Atha kho āyasmā ca sāriputto āyasmā ca ānando anāthapiṇḍikaṃ gahapatiṃ iminā ovādena ovaditvā uṭṭhāyāsanā pakkamiṃsu. Atha kho anāthapiṇḍiko gahapati, acirapakkante āyasmante ca sāriputte āyasmante ca ānande kālamakāsi tusitaṃ kāyaṃ upapajji. Atha kho anāthapiṇḍiko devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho anāthapiṇḍiko devaputto bhagavantaṃ gāthāhi ajjhabhāsi–  
　　 “Idañhi taṃ jetavanaṃ, isisaṅghanisevitaṃ;  
　　 Āvutthaṃ dhammarājena, pītisañjananaṃ mama.  
　　 “Kammaṃ vijjā ca dhammo ca, sīlaṃ jīvitamuttamaṃ;  
　　 Etena maccā sujjhanti, na gottena dhanena vā.  
　　 “Tasmā hi paṇḍito poso, sampassaṃ atthamattano;  
　　 Yoniso vicine dhammaṃ, evaṃ tattha visujjhati.  
　　 “Sāriputtova paññāya, sīlena upasamena;  
　　 Yopi pāraṅgato bhikkhu, etāvaparamo siyā”ti.  
　　 Idamavoca anāthapiṇḍiko devaputto. Samanuñño satthā ahosi. Atha kho anāthapiṇḍiko devaputto– “samanuñño me satthā”ti bhagavantaṃ abhivādetvā padakkhiṇaṃ katvā tatthevantaradhāyi.  
　　 388. Atha kho bhagavā tassā rattiyā accayena bhikkhū āmantesi– “imaṃ, bhikkhave, rattiṃ aññataro devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhito kho so devaputto maṃ gāthāhi ajjhabhāsi–  
　　 “Idañhi taṃ jetavanaṃ, isisaṅghanisevitaṃ;  
　　 Āvutthaṃ dhammarājena, pītisañjananaṃ mama.  
　　 “Kammaṃ vijjā ca dhammo ca, sīlaṃ jīvitamuttamaṃ;  
　　 Etena maccā sujjhanti, na gottena dhanena vā.  
　　 “Tasmā hi paṇḍito poso, sampassaṃ atthamattano;  
　　 Yoniso vicine dhammaṃ, evaṃ tattha visujjhati.  
　　 “Sāriputtova paññāya, sīlena upasamena;  
　　 Yopi pāraṅgato bhikkhu, etāvaparamo siyā”ti.  
　　 “Idamavoca bhikkhave, so devaputto. ‘Samanuñño me satthā’ti maṃ abhivādetvā padakkhiṇaṃ katvā tatthevantaradhāyī”ti.  
　　 Evaṃ vutte, āyasmā ānando bhagavantaṃ etadavoca– “so hi nūna so, bhante, anāthapiṇḍiko devaputto bhavissati. Anāthapiṇḍiko, bhante, gahapati āyasmante sāriputte abhippasanno ahosī”ti. “Sādhu, sādhu, ānanda! Yāvatakaṃ kho, ānanda, takkāya pattabbaṃ, anuppattaṃ taṃ tayā. Anāthapiṇḍiko so, ānanda, devaputto”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Anāthapiṇḍikovādasuttaṃ niṭṭhitaṃ paṭhamaṃ.