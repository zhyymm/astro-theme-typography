---
title: 中部21经：锯喻经
pubDate: 2026-01-11
categories: ['巴利三藏']
tags: [中部]
draft: false
---
我曾如此听闻：  
一时，世尊住在舍卫城祇园的给孤独园。那时，具寿摩利耶•法古纳与比丘尼们过于亲近地住在一起。摩利耶•法古纳具寿与比丘尼们亲近到何种程度呢？如果有比丘当面诋毁那些比丘尼，摩利耶•法古纳具寿就会生气、不满，甚至挑起争端。如果当面有比丘诋毁摩利耶•法古纳具寿，那些比丘尼也会生气、不满，甚至挑起争端。摩利耶•法古纳具寿就是这样与比丘尼们亲近地住在一起。于是，一位比丘来到世尊所在之处，顶礼世尊后，坐在一旁。坐在一旁的这位比丘对世尊说：“大德，具寿摩利耶•法古纳与比丘尼们过于亲近地住在一起。大德，摩利耶•法古纳具寿与比丘尼们亲近到如此程度：如果有比丘当面诋毁那些比丘尼，摩利耶•法古纳具寿就会生气、不满，甚至挑起争端。如果当面有比丘诋毁摩利耶•法古纳具寿，那些比丘尼也会生气、不满，甚至挑起争端。大德，摩利耶•法古纳具寿就是这样与比丘尼们亲近地住在一起。”

于是，世尊唤来一位比丘说：“你去，比丘，代我呼唤比丘摩利耶•法古纳，说：‘贤友法古纳，导师召唤你。’”那位比丘应诺世尊：“是，大德。”便来到具寿摩利耶•法古纳处，对摩利耶•法古纳具寿说：“贤友法古纳，导师召唤你。”摩利耶•法古纳具寿应诺那位比丘：“是的，贤友。”便来到世尊所在之处，顶礼世尊后，坐在一旁。世尊对比丘摩利耶•法古纳具寿说：

“法古纳，据说你与比丘尼们过于亲近地住在一起，是这样吗？法古纳，据说你与比丘尼们亲近到这种程度：如果有比丘当面诋毁那些比丘尼，你就会生气、不满，甚至挑起争端。如果当面有比丘诋毁你，那些比丘尼也会生气、不满，甚至挑起争端。法古纳，据说你就是这样与比丘尼们亲近地住在一起，是吗？”“是的，大德。”“法古纳，你作为一名善男子，出于信心，从家中出家，过无家生活，这不合适，不是吗？”“是的，大德。”

 “法古纳，你作为善男子，出于信心，从家中出家，过无家生活，却与比丘尼们过于亲近地住在一起，这不合适。因此，法古纳，即使有人当面诋毁那些比丘尼，你也要舍弃那些依居家而生的贪着和寻。法古纳，那时你应如此修学：‘我的心将不会变坏，我也不会说恶语，我将怀着慈心，住于利益和怜悯，心中没有瞋恚。’法古纳，你应如此修学。

“因此，法古纳，即使有人当面用手打那些比丘尼，用土块打，用棍棒打，用刀剑打，你也要舍弃那些依居家而生的贪着和寻。法古纳，那时你应如此修学：‘我的心将不会变坏，我也不会说恶语，我将怀着慈心，住于利益和怜悯，心中没有瞋恚。’法古纳，你应如此修学。

“因此，法古纳，即使有人当面诋毁你，你也要舍弃那些依居家而生的贪着和寻。法古纳，那时你应如此修学：‘我的心将不会变坏，我也不会说恶语，我将怀着慈心，住于利益和怜悯，心中没有瞋恚。’法古纳，你应如此修学。

“因此，法古纳，即使有人当面用手打你，用土块打，用棍棒打，用刀剑打，你也要舍弃那些依居家而生的贪着和寻。法古纳，那时你应如此修学：‘我的心将不会变坏，我也不会说恶语，我将怀着慈心，住于利益和怜悯，心中没有瞋恚。’法古纳，你应如此修学。”

于是，世尊对比丘们说：“比丘们，曾经有比丘让我心生欢喜。比丘们，我曾对比丘们说：‘比丘们，我实行一日一食。比丘们，我实行一日一食，感到少病，少疾，身体轻快，有力气，住得安乐。你们也来实行一日一食吧。比丘们，你们实行一日一食，也会感到少病，少疾，身体轻快，有力气，住得安乐。’比丘们，我对那些比丘不需要进行教诫；比丘们，我对那些比丘只需要生起正念。

“比丘们，就像在肥沃的土地上，四条大道的交叉口处，一辆良马驾驭的车停在那里，鞭子已放下。一位熟练的马车夫，驯马师，登上车，左手执缰，右手执鞭，可以随心所欲地驾驭，随意前进或后退。同样地，比丘们，我对那些比丘不需要进行教诫，比丘们，我对那些比丘只需要生起正念。因此，比丘们，你们也要舍弃不善，努力修习善法。这样，你们在这个法和律中，就会得到增长、发展、繁荣。

“比丘们，就像离村庄或城镇不远的地方，有一大片娑罗树林。这片林子被野胡麻所覆盖。那时，有一个人，希望这片林子好，希望它有利，希望它安乐。他会将那些弯曲的、吸取娑罗树养分的娑罗树苗砍掉并清理出去，将林子内部彻底清理干净。而那些笔直、生长良好的娑罗树苗，他会好好照顾。比丘们，这样，那片娑罗树林将在不久的将来得到增长、发展、繁荣。同样地，比丘们，你们也要舍弃不善，努力修习善法。这样，你们在这个法和律中，就会得到增长、发展、繁荣。

 “比丘们，从前，就在这舍卫城，有一位名叫吠提希卡的居家女信徒。比丘们，关于吠提希卡居家女信徒，流传着这样美好的名声：‘吠提希卡居家女信徒性情温和，吠提希卡居家女信徒柔顺谦逊，吠提希卡居家女信徒寂静安详。’比丘们，吠提希卡居家女信徒有一位名叫黑婢的女仆，她能干、不懒惰，工作安排得井井有条。

“比丘们，那时黑婢女仆心想：‘我的女主人有这样美好的名声流传着——“吠提希卡居家女信徒性情温和，吠提希卡居家女信徒柔顺谦逊，吠提希卡居家女信徒寂静安详。”我的女主人究竟是内心有瞋恚而不表露出来呢，还是根本没有瞋恚呢？还是因为我工作安排得井井有条，所以我的女主人即使内心有瞋恚也不表露出来，而不是因为根本没有呢？我何不去试探我的女主人呢？’比丘们，那时黑婢女仆故意白天晚起。比丘们，于是吠提希卡居家女信徒对黑婢女仆说：‘嘿，卡丽！’‘什么事，女主人？’‘你这丫头，为什么白天晚起？’‘没什么，女主人。’‘没什么！你这恶婢，竟然白天晚起！’吠提希卡居家女信徒生气不满，皱起了眉头。比丘们，那时黑婢女仆心想：‘我的女主人是内心有瞋恚而不表露出来，而不是根本没有；是因为我工作安排得井井有条，所以我的女主人即使内心有瞋恚也不表露出来，而不是因为根本没有。我何不更进一步地试探我的女主人呢？’

“于是，比丘们，黑婢女仆故意更晚地在白天晚起。比丘们，于是吠提希卡居家女信徒对黑婢女仆说：‘嘿，卡丽！’‘什么事，女主人？’‘你这丫头，为什么更晚地在白天晚起？’‘没什么，女主人。’‘没什么！你这恶婢，竟然更晚地在白天晚起！’吠提希卡居家女信徒生气不满，说出了不满的话语。比丘们，那时黑婢女仆心想：‘我的女主人是内心有瞋恚而不表露出来，而不是根本没有；是因为我工作安排得井井有条，所以我的女主人即使内心有瞋恚也不表露出来，而不是因为根本没有。我何不更进一步地试探我的女主人呢？’

“于是，比丘们，黑婢女仆又更晚地在白天晚起。比丘们，于是吠提希卡居家女信徒对黑婢女仆说：‘嘿，卡丽！’‘什么事，女主人？’‘你这丫头，为什么白天晚起？’‘没什么，女主人。’‘没什么！你这恶婢，竟然白天晚起！’吠提希卡居家女信徒生气不满，拿起门闩向她的头打去，打裂了她的头。比丘们，那时黑婢女仆头破血流，向邻居抱怨说：‘看啊，女主人，这是那个性情温和的人所做的事；看啊，女主人，这是那个柔顺谦逊的人所做的事；看啊，女主人，这是那个寂静安详的人所做的事！她怎么会因为一个女仆白天晚起就生气不满，拿起门闩向她的头打去，打裂了她的头呢？！’

“比丘们，于是，吠提希卡居家女信徒在不久之后，就流传出这样恶劣的名声：‘吠提希卡居家女信徒性情暴躁，吠提希卡居家女信徒不柔顺，吠提希卡居家女信徒不安静。’

“同样地，比丘们，这里的某些比丘，只有当不悦耳的言辞没有触及他们时，他们才是性情温和的，才是柔顺谦逊的，才是寂静安详的。比丘们，当不悦耳的言辞触及比丘时，那时才能说这位比丘是‘性情温和的’，是‘柔顺谦逊的’，是‘寂静安详的’。比丘们，我不称赞那些为了衣服、食物、住所、医药等必需品而变得柔顺、温和的比丘。这是为什么呢？比丘们，因为那些比丘在得不到衣服、食物、住所、医药等必需品时，就不会柔顺、温和。比丘们，而那些尊敬法、重视法、恭敬法、礼敬法、崇敬法，从而变得柔顺、温和的比丘，我称赞他们为‘柔顺的’。因此，比丘们，你们应如此修学：‘我们将尊敬法，重视法，恭敬法，礼敬法，崇敬法，从而变得柔顺、温和。’比丘们，你们应如此修学。

 “比丘们，有五种言辞方式，他人可能会以这些方式对你们说话——适时或不适时；真实或不真实；柔和或粗暴；有益或无益；怀着慈心或怀着瞋心。比丘们，他人可能会适时或不适时地对你们说话；比丘们，他人可能会真实或不真实地对你们说话；比丘们，他人可能会柔和或粗暴地对你们说话；比丘们，他人可能会有益或无益地对你们说话；比丘们，他人可能会怀着慈心或怀着瞋心地对你们说话。比丘们，那时你们也应如此修学：‘我们的心将不会变坏，我们也绝不会说恶语，我们将怀着慈心，住于利益和怜悯，心中没有瞋恚。我们将以充满慈爱的心遍满那个人，并以充满慈爱、广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，就像一个人带着锄头和竹筐走来。他会说：‘我要把这大地变成无地。’他会到处挖，到处撒土，到处吐唾沫，到处撒尿——‘变成无地吧，变成无地吧！’比丘们，你们意下如何？那个人能把这大地变成无地吗？”“不能，大德。”“这是为什么呢？”“大德，这大地深广无量，不易被变成无地；那个人只会徒劳地疲惫和受损。”“同样地，比丘们，有这五种言辞方式，他人可能会以这些方式对你们说话——适时或不适时；真实或不真实；柔和或粗暴；有益或无益；怀着慈心或怀着瞋心。比丘们，他人可能会适时或不适时地对你们说话；比丘们，他人可能会真实或不真实地对你们说话；比丘们，他人可能会柔和或粗暴地对你们说话；比丘们，他人可能会有益或无益地对你们说话；比丘们，他人可能会怀着慈心或怀着瞋心地对你们说话。比丘们，那时你们也应如此修学：‘我们的心将不会变坏，我们也绝不会说恶语，我们将怀着慈心，住于利益和怜悯，心中没有瞋恚。我们将以充满慈爱的心遍满那个人，并以如大地般的心，以广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，就像一个人带着漆、姜黄、靛蓝或茜草而来。他会说：‘我要在这虚空中作画，使图像显现出来。’比丘们，你们意下如何？那个人能在这虚空中作画，使图像显现出来吗？”“不能，大德。”“这是为什么呢？”“大德，这虚空是无色、不可见的，在那里很难作画，也很难使图像显现；那个人只会徒劳地疲惫和受损。”“同样地，比丘们，有这五种言辞方式，他人可能会以这些方式对你们说话——适时或不适时……（略）……‘我们的心将不会变坏……并以如虚空般的心，以广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，就像一个人拿着一根燃烧的草把。他会说：‘我要用这燃烧的草把去加热、烫伤恒河。’比丘们，你们意下如何？那个人能用燃烧的草把去加热、烫伤恒河吗？”“不能，大德。”“这是为什么呢？”“大德，恒河深广无量。它不易被燃烧的草把加热、烫伤；那个人只会徒劳地疲惫和受损。”“同样地，比丘们，有这五种言辞方式，他人可能会以这些方式对你们说话——适时或不适时……（略）……‘我们的心将不会变坏……并以如恒河般的心，以广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，就像一个被充分揉搓、反复揉搓、彻底揉搓的猫皮袋，柔软如棉，没有摩擦声，没有鼓胀声。那时，一个人拿着木头或树枝。他会说：‘我要用木头或树枝，让这个被充分揉搓、反复揉搓、彻底揉搓的，柔软如棉，没有摩擦声，没有鼓胀声的猫皮袋发出摩擦声和鼓胀声。’比丘们，你们意下如何？那个人能用木头或树枝，让那个被充分揉搓、反复揉搓、彻底揉搓的，柔软如棉，没有摩擦声，没有鼓胀声的猫皮袋发出摩擦声和鼓胀声吗？”“不能，大德。”“这是为什么呢？”“大德，那个猫皮袋已被充分揉搓、反复揉搓、彻底揉搓，柔软如棉，没有摩擦声，没有鼓胀声。它不易被木头或树枝发出摩擦声和鼓胀声；那个人只会徒劳地疲惫和受损。”“同样地，比丘们，有这五种言辞方式，他人可能会以这些方式对你们说话——适时或不适时；真实或不真实；柔和或粗暴；有益或无益；怀着慈心或怀着瞋心。比丘们，他人可能会适时或不适时地对你们说话；比丘们，他人可能会真实或不真实地对你们说话；比丘们，他人可能会柔和或粗暴地对你们说话；比丘们，他人可能会有益或无益地对你们说话；比丘们，他人可能会怀着慈心或怀着瞋心地对你们说话。比丘们，那时你们也应如此修学：‘我们的心将不会变坏，我们也绝不会说恶语，我们将怀着慈心，住于利益和怜悯，心中没有瞋恚。我们将以充满慈爱的心遍满那个人，并以如猫皮袋般的心，以广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，即使盗贼、强盗用两柄锯子锯截你们的肢体，如果有人对此心生恶念，他就不听从我的教诲。比丘们，那时你们也应如此修学：‘我们的心将不会变坏，我们也绝不会说恶语，我们将怀着慈心，住于利益和怜悯，心中没有瞋恚。我们将以充满慈爱的心遍满那个人，并以充满慈爱、广大、宏伟、无量、无怨、无害的心遍满整个世间，以此为所缘境而住。’比丘们，你们应如此修学。

 “比丘们，你们应经常忆念这锯喻教诫。比丘们，你们能看到那些言辞方式，无论是微小的还是粗大的，有哪一种是你们不能忍受的吗？”“不能，大德。”“因此，比丘们，你们应经常忆念这锯喻教诫。那将使你们长久地得到利益和安乐。”

世尊说了此番话。那些比丘心满意足，欢喜世尊所说。

Kakacūpamasuttaṃ (锯喻经) 第一完。  
巴利语原文  
3\. Opammavaggo  
MN.21/(1) Kakacūpamasuttaṃ  
　　 222. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā moḷiyaphagguno bhikkhunīhi saddhiṃ ativelaṃ saṃsaṭṭho viharati. Evaṃ saṃsaṭṭho āyasmā moḷiyaphagguno bhikkhunīhi saddhiṃ viharati – sace koci bhikkhu āyasmato moḷiyaphaggunassa sammukhā tāsaṃ bhikkhunīnaṃ avaṇṇaṃ bhāsati, tenāyasmā moḷiyaphagguno kupito anattamano adhikaraṇampi karoti. Sace pana koci bhikkhu tāsaṃ bhikkhunīnaṃ sammukhā āyasmato moḷiyaphaggunassa avaṇṇaṃ bhāsati, tena tā bhikkhuniyo kupitā anattamanā adhikaraṇampi karonti. Evaṃ saṃsaṭṭho āyasmā moḷiyaphagguno bhikkhunīhi saddhiṃ viharati. Atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca– “āyasmā, bhante, moḷiyaphagguno bhikkhunīhi saddhiṃ ativelaṃ saṃsaṭṭho viharati. Evaṃ saṃsaṭṭho, bhante, āyasmā moḷiyaphagguno bhikkhunīhi saddhiṃ viharati – sace koci bhikkhu āyasmato moḷiyaphaggunassa sammukhā tāsaṃ bhikkhunīnaṃ avaṇṇaṃ bhāsati, tenāyasmā moḷiyaphagguno kupito anattamano adhikaraṇampi karoti. Sace pana koci bhikkhu tāsaṃ bhikkhunīnaṃ sammukhā āyasmato moḷiyaphaggunassa avaṇṇaṃ bhāsati, tena tā bhikkhuniyo kupitā anattamanā adhikaraṇampi karonti. Evaṃ saṃsaṭṭho, bhante, āyasmā moḷiyaphagguno bhikkhunīhi saddhiṃ viharatī”ti.  
　　 223. Atha kho bhagavā aññataraṃ bhikkhuṃ āmantesi – “ehi tvaṃ bhikkhu, mama vacanena moḷiyaphaggunaṃ bhikkhuṃ āmantehi– ‘satthā taṃ, āvuso phagguna, āmantetī’”ti. “Evaṃ bhante”ti kho so bhikkhu bhagavato paṭissutvā yenāyasmā moḷiyaphagguno tenupasaṅkami; upasaṅkamitvā āyasmantaṃ moḷiyaphaggunaṃ etadavoca– “satthā taṃ, āvuso phagguna, āmantetī”ti. “Evamāvuso”ti kho āyasmā moḷiyaphagguno tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ moḷiyaphaggunaṃ bhagavā etadavoca–  
　　 “Saccaṃ kira tvaṃ, phagguna, bhikkhunīhi saddhiṃ ativelaṃ saṃsaṭṭho viharasi? Evaṃ saṃsaṭṭho kira tvaṃ, phagguna, bhikkhunīhi saddhiṃ viharasi– sace koci bhikkhu tuyhaṃ sammukhā tāsaṃ bhikkhunīnaṃ avaṇṇaṃ bhāsati, tena tvaṃ kupito anattamano adhikaraṇampi karosi. Sace pana koci bhikkhu tāsaṃ bhikkhunīnaṃ sammukhā tuyhaṃ avaṇṇaṃ bhāsati, tena tā bhikkhuniyo kupitā anattamanā adhikaraṇampi karonti. Evaṃ saṃsaṭṭho kira tvaṃ, phagguna, bhikkhunīhi saddhiṃ viharasī”ti? “Evaṃ, bhante”ti. “Nanu tvaṃ, phagguna, kulaputto saddhā agārasmā anagāriyaṃ pabbajito”ti? “Evaṃ, bhante”ti.  
　　 224. “Na kho te etaṃ, phagguna, patirūpaṃ kulaputtassa saddhā agārasmā anagāriyaṃ pabbajitassa, yaṃ tvaṃ bhikkhunīhi saddhiṃ ativelaṃ saṃsaṭṭho vihareyyāsi. Tasmātiha, phagguna, tava cepi koci sammukhā tāsaṃ bhikkhunīnaṃ avaṇṇaṃ bhāseyya, tatrāpi tvaṃ, phagguna, ye gehasitā chandā ye gehasitā vitakkā te pajaheyyāsi. Tatrāpi te, phagguna, evaṃ sikkhitabbaṃ– ‘na ceva me cittaṃ vipariṇataṃ bhavissati, na ca pāpikaṃ vācaṃ nicchāressāmi, hitānukampī ca viharissāmi mettacitto, na dosantaro’ti. Evañhi te, phagguna, sikkhitabbaṃ.  
　　 “Tasmātiha, phagguna, tava cepi koci sammukhā tāsaṃ bhikkhunīnaṃ pāṇinā pahāraṃ dadeyya, leḍḍunā pahāraṃ dadeyya, daṇḍena pahāraṃ dadeyya, satthena pahāraṃ dadeyya. Tatrāpi tvaṃ, phagguna, ye gehasitā chandā ye gehasitā vitakkā te pajaheyyāsi. Tatrāpi te, phagguna, evaṃ sikkhitabbaṃ ‘na ceva me cittaṃ vipariṇataṃ bhavissati, na ca pāpikaṃ vācaṃ nicchāressāmi, hitānukampī ca viharissāmi mettacitto, na dosantaro’ti. Evañhi te, phagguna, sikkhitabbaṃ.  
　　 “Tasmātiha, phagguna, tava cepi koci sammukhā avaṇṇaṃ bhāseyya, tatrāpi tvaṃ, phagguna ye gehasitā chandā ye gehasitā vitakkā te pajaheyyāsi. Tatrāpi te, phagguna, evaṃ sikkhitabbaṃ ‘na ceva me cittaṃ vipariṇataṃ bhavissati, na ca pāpikaṃ vācaṃ nicchāressāmi, hitānukampī ca viharissāmi mettacitto, na dosantaro’ti. Evañhi te, phagguna, sikkhitabbaṃ.  
　　 “Tasmātiha, phagguna, tava cepi koci pāṇinā pahāraṃ dadeyya, leḍḍunā pahāraṃ dadeyya, daṇḍena pahāraṃ dadeyya, satthena pahāraṃ dadeyya, tatrāpi tvaṃ, phagguna, ye gehasitā chandā ye gehasitā vitakkā te pajaheyyāsi. Tatrāpi te, phagguna, evaṃ sikkhitabbaṃ ‘na ceva me cittaṃ vipariṇataṃ bhavissati, na ca pāpikaṃ vācaṃ nicchāressāmi, hitānukampī ca viharissāmi mettacitto, na dosantaro’ti. Evañhi te, phagguna, sikkhitabban”ti.  
　　 225. Atha kho bhagavā bhikkhū āmantesi– “ārādhayiṃsu vata me, bhikkhave, bhikkhū ekaṃ samayaṃ cittaṃ. Idhāhaṃ, bhikkhave, bhikkhū āmantesiṃ– ahaṃ kho, bhikkhave, ekāsanabhojanaṃ bhuñjāmi. Ekāsanabhojanaṃ kho ahaṃ, bhikkhave, bhuñjamāno appābādhatañca sañjānāmi appātaṅkatañca lahuṭṭhānañca balañca phāsuvihārañca. Etha tumhepi, bhikkhave, ekāsanabhojanaṃ bhuñjatha. Ekāsanabhojanaṃ kho, bhikkhave, tumhepi bhuñjamānā appābādhatañca sañjānissatha appātaṅkatañca lahuṭṭhānañca balañca phāsuvihārañcāti. Na me, bhikkhave, tesu bhikkhūsu anusāsanī karaṇīyā ahosi; satuppādakaraṇīyameva me, bhikkhave, tesu bhikkhūsu ahosi.  
　　 “Seyyathāpi, bhikkhave, subhūmiyaṃ catumahāpathe ājaññaratho yutto assa ṭhito odhastapatodo. Tamenaṃ dakkho yoggācariyo assadammasārathi abhiruhitvā, vāmena hatthena rasmiyo gahetvā, dakkhiṇena hatthena patodaṃ gahetvā, yenicchakaṃ yadicchakaṃ sāreyyapi paccāsāreyyapi. Evameva kho, bhikkhave, na me tesu bhikkhūsu anusāsanī karaṇīyā ahosi, satuppādakaraṇīyameva me, bhikkhave, tesu bhikkhūsu ahosi. Tasmātiha, bhikkhave, tumhepi akusalaṃ pajahatha, kusalesu dhammesu āyogaṃ karotha. Evañhi tumhepi imasmiṃ dhammavinaye vuddhiṃ virūḷhiṃ vepullaṃ āpajjissatha.  
　　 “Seyyathāpi bhikkhave, gāmassa vā nigamassa vā avidūre mahantaṃ sālavanaṃ. Tañcassa eḷaṇḍehi sañchannaṃ. Tassa kocideva puriso uppajjeyya atthakāmo hitakāmo yogakkhemakāmo. So yā tā sālalaṭṭhiyo kuṭilā ojāpaharaṇiyo tā chetvā bahiddhā nīhareyya, antovanaṃ suvisodhitaṃ visodheyya. Yā pana tā sālalaṭṭhiyo ujukā sujātā tā sammā parihareyya. Evañhetaṃ, bhikkhave, sālavanaṃ aparena samayena vuddhiṃ virūḷhiṃ vepullaṃ āpajjeyya. Evameva kho, bhikkhave, tumhepi akusalaṃ pajahatha, kusalesu dhammesu āyogaṃ karotha. Evañhi tumhepi imasmiṃ dhammavinaye vuddhiṃ virūḷhiṃ vepullaṃ āpajjissatha.  
　　 226. “Bhūtapubbaṃ, bhikkhave, imissāyeva sāvatthiyā vedehikā nāma gahapatānī ahosi. Vedehikāya, bhikkhave, gahapatāniyā evaṃ kalyāṇo kittisaddo abbhuggato– ‘soratā vedehikā gahapatānī, nivātā vedehikā gahapatānī, upasantā vedehikā gahapatānī’ti. Vedehikāya kho pana, bhikkhave, gahapatāniyā kāḷī nāma dāsī ahosi dakkhā analasā susaṃvihitakammantā.  
　　 “Atha kho, bhikkhave, kāḷiyā dāsiyā etadahosi– ‘mayhaṃ kho ayyāya evaṃ kalyāṇo kittisaddo abbhuggato– “soratā vedehikā gahapatānī, nivātā vedehikā gahapatānī, upasantā vedehikā gahapatānī”ti. Kiṃ nu kho me ayyā santaṃyeva nu kho ajjhattaṃ kopaṃ na pātukaroti udāhu asantaṃ udāhu mayhamevete kammantā susaṃvihitā yena me ayyā santaṃyeva ajjhattaṃ kopaṃ na pātukaroti, no asantaṃ? Yaṃnūnāhaṃ ayyaṃ vīmaṃseyyan’ti. Atha kho, bhikkhave, kāḷī dāsī divā uṭṭhāsi. Atha kho, bhikkhave, vedehikā gahapatānī kāḷiṃ dāsiṃ etadavoca– ‘he je kāḷī’ti. ‘Kiṃ, ayye’ti? ‘Kiṃ, je, divā uṭṭhāsī’ti? ‘Na khvayye, kiñcī’ti. ‘No vata re kiñci, pāpi dāsi, divā uṭṭhāsī’ti kupitā anattamanā bhākuṭiṃ akāsi. Atha kho, bhikkhave, kāḷiyā dāsiyā etadahosi– ‘santaṃyeva kho me ayyā ajjhattaṃ kopaṃ na pātukaroti, no asantaṃ; mayhamevete kammantā susaṃvihitā, yena me ayyā santaṃyeva ajjhattaṃ kopaṃ na pātukaroti, no asantaṃ. Yaṃnūnāhaṃ bhiyyosomattāya ayyaṃ vīmaṃseyyan’”ti.  
　　 “Atha kho, bhikkhave, kāḷī dāsī divātaraṃyeva uṭṭhāsi. Atha kho, bhikkhave, vedehikā gahapatānī kāḷiṃ dāsiṃ etadavoca– ‘he je, kāḷī’ti. ‘Kiṃ, ayye’ti? ‘Kiṃ, je, divātaraṃ uṭṭhāsī’ti? ‘Na khvayye, kiñcī’ti. ‘No vata re kiñci, pāpi dāsi, divātaraṃ uṭṭhāsī’ti kupitā anattamanā anattamanavācaṃ nicchāresi. Atha kho, bhikkhave, kāḷiyā dāsiyā etadahosi– ‘santaṃyeva kho me ayyā ajjhattaṃ kopaṃ na pātukaroti, no asantaṃ. Mayhamevete kammantā susaṃvihitā, yena me ayyā santaṃyeva ajjhattaṃ kopaṃ na pātukaroti, no asantaṃ. Yaṃnūnāhaṃ bhiyyosomattāya ayyaṃ vīmaṃseyyan’ti.  
　　 “Atha kho, bhikkhave, kāḷī dāsī divātaraṃyeva uṭṭhāsi. Atha kho, bhikkhave, vedehikā gahapatānī kāḷiṃ dāsiṃ etadavoca ‘he je, kāḷī’ti. ‘Kiṃ, ayye’ti? ‘Kiṃ, je, divā uṭṭhāsī’ti? ‘Na khvayye, kiñcī’ti. ‘No vata re kiñci, pāpi dāsi, divā uṭṭhāsī’ti kupitā anattamanā aggaḷasūciṃ gahetvā sīse pahāraṃ adāsi, sīsaṃ vobhindi. Atha kho, bhikkhave, kāḷī dāsī bhinnena sīsena lohitena galantena paṭivissakānaṃ ujjhāpesi– ‘passathayye, soratāya kammaṃ; passathayye, nivātāya kammaṃ, passathayye, upasantāya kammaṃ! Kathañhi nāma ekadāsikāya divā uṭṭhāsīti kupitā anattamanā aggaḷasūciṃ gahetvā sīse pahāraṃ dassati, sīsaṃ vobhindissatī’ti.  
　　 “Atha kho, bhikkhave, vedehikāya gahapatāniyā aparena samayena evaṃ pāpako kittisaddo abbhuggacchi– ‘caṇḍī vedehikā gahapatānī, anivātā vedehikā gahapatānī, anupasantā vedehikā gahapatānī’ti.  
　　 “Evameva kho, bhikkhave, idhekacco bhikkhu tāvadeva soratasorato hoti nivātanivāto hoti upasantūpasanto hoti yāva na amanāpā vacanapathā phusanti. Yato ca, bhikkhave, bhikkhuṃ amanāpā vacanapathā phusanti, atha bhikkhu ‘sorato’ti veditabbo, ‘nivāto’ti veditabbo, ‘upasanto’ti veditabbo. Nāhaṃ taṃ, bhikkhave, bhikkhuṃ ‘suvaco’ti vadāmi yo cīvarapiṇḍapātasenāsanagilānappaccayabhesajja-parikkhārahetu suvaco hoti, sovacassataṃ āpajjati. Taṃ kissa hetu? Tañhi so, bhikkhave, bhikkhu cīvarapiṇḍapātasenāsanagilānappaccayabhesajjaparikkhāraṃ alabhamāno na suvaco hoti, na sovacassataṃ āpajjati. Yo ca kho, bhikkhave, bhikkhu dhammaṃyeva sakkaronto, dhammaṃ garuṃ karonto, dhammaṃ mānento, dhammaṃ pūjento, dhammaṃ apacāyamāno suvaco hoti, sovacassataṃ āpajjati, tamahaṃ ‘suvaco’ti vadāmi. Tasmātiha, bhikkhave, ‘dhammaṃyeva sakkarontā, dhammaṃ garuṃ karontā, dhammaṃ mānentā, dhammaṃ pūjentā, dhammaṃ apacāyamānā suvacā bhavissāma, sovacassataṃ āpajjissāmā’ti. Evañhi vo, bhikkhave, sikkhitabbaṃ.  
　　 227. “Pañcime, bhikkhave, vacanapathā yehi vo pare vadamānā vadeyyuṃ– kālena vā akālena vā; bhūtena vā abhūtena vā; saṇhena vā pharusena vā; atthasaṃhitena vā anatthasaṃhitena vā; mettacittā vā dosantarā vā. Kālena vā, bhikkhave, pare vadamānā vadeyyuṃ akālena vā; bhūtena vā, bhikkhave, pare vadamānā vadeyyuṃ abhūtena vā; saṇhena vā, bhikkhave, pare vadamānā vadeyyuṃ pharusena vā; atthasaṃhitena vā, bhikkhave, pare vadamānā vadeyyuṃ anatthasaṃhitena vā mettacittā vā, bhikkhave, pare vadamānā vadeyyuṃ dosantarā vā. Tatrāpi vo, bhikkhave, evaṃ sikkhitabbaṃ– ‘na ceva no cittaṃ vipariṇataṃ bhavissati, na ca pāpikaṃ vācaṃ nicchāressāma, hitānukampī ca viharissāma mettacittā, na dosantarā. Tañca puggalaṃ mettāsahagatena cetasā pharitvā viharissāma, tadārammaṇañca sabbāvantaṃ lokaṃ mettāsahagatena cittena vipulena mahaggatena appamāṇena averena abyābajjhena pharitvā viharissāmā’ti. Evañhi vo, bhikkhave, sikkhitabbaṃ.  
　　 228. “Seyyathāpi, bhikkhave, puriso āgaccheyya kudālapiṭakaṃ ādāya. So evaṃ vadeyya– ‘ahaṃ imaṃ mahāpathaviṃ apathaviṃ karissāmī’ti So tatra tatra vikhaṇeyya, tatra tatra vikireyya, tatra tatra oṭṭhubheyya, tatra tatra omutteyya– ‘apathavī bhavasi, apathavī bhavasī’ti. Taṃ kiṃ maññatha, bhikkhave, api nu so puriso imaṃ mahāpathaviṃ apathaviṃ kareyyā”ti? “No hetaṃ, bhante”. “Taṃ kissa hetu”? “Ayañhi, bhante, mahāpathavī gambhīrā appameyyā. Sā na sukarā apathavī kātuṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhikkhave, pañcime vacanapathā yehi vo pare vadamānā vadeyyuṃ– kālena vā akālena vā; bhūtena vā abhūtena vā; saṇhena vā pharusena vā; atthasaṃhitena vā anatthasaṃhitena vā; mettacittā vā dosantarā vā. Kālena vā bhikkhave, pare vadamānā vadeyyuṃ akālena vā; bhūtena vā bhikkhave, pare vadamānā vadeyyuṃ abhūtena vā; saṇhena vā, bhikkhave, pare vadamānā vadeyyuṃ pharusena vā; atthasaṃhitena vā, bhikkhave, pare vadamānā vadeyyuṃ anatthasaṃhitena vā; mettacittā vā, bhikkhave, pare vadamānā vadeyyuṃ dosantarā vā. Tatrāpi vo, bhikkhave, evaṃ sikkhitabbaṃ– ‘na ceva no cittaṃ vipariṇataṃ bhavissati, na ca pāpikaṃ vācaṃ nicchāressāma, hitānukampī ca viharissāma mettacittā na dosantarā. Tañca puggalaṃ mettāsahagatena cetasā pharitvā viharissāma, tadārammaṇañca sabbāvantaṃ lokaṃ pathavisamena cetasā vipulena mahaggatena appamāṇena averena abyābajjhena pharitvā viharissāmā’ti. Evañhi vo, bhikkhave, sikkhitabbaṃ.  
　　 229. “Seyyathāpi, bhikkhave, puriso āgaccheyya lākhaṃ vā haliddiṃ vā nīlaṃ vā mañjiṭṭhaṃ vā ādāya. So evaṃ vadeyya– ‘ahaṃ imasmiṃ ākāse rūpaṃ likhissāmi, rūpapātubhāvaṃ karissāmī’ti. Taṃ kiṃ maññatha, bhikkhave, api nu so puriso imasmiṃ ākāse rūpaṃ likheyya, rūpapātubhāvaṃ kareyyā”ti? “No hetaṃ, bhante”. “Taṃ kissa hetu”? “Ayañhi, bhante, ākāso arūpī anidassano. Tattha na sukaraṃ rūpaṃ likhituṃ, rūpapātubhāvaṃ kātuṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhikkhave, pañcime vacanapathā yehi vo pare vadamānā vadeyyuṃ kālena vā akālena vā …pe… ‘na ceva… tadārammaṇañca sabbāvantaṃ lokaṃ ākāsasamena cetasā vipulena mahaggatena appamāṇena averena abyābajjhena pharitvā viharissāmā’ti. Evañhi vo, bhikkhave, sikkhitabbaṃ.  
　　 230. “Seyyathāpi, bhikkhave, puriso āgaccheyya ādittaṃ tiṇukkaṃ ādāya. So evaṃ vadeyya– ‘ahaṃ imāya ādittāya tiṇukkāya gaṅgaṃ nadiṃ santāpessāmi saṃparitāpessāmī’ti. Taṃ kiṃ maññatha, bhikkhave, api nu so puriso ādittāya tiṇukkāya gaṅgaṃ nadiṃ santāpeyya saṃparitāpeyyā”ti? “No hetaṃ, bhante”. “Taṃ kissa hetu”? “Gaṅgā hi, bhante, nadī gambhīrā appameyyā. Sā na sukarā ādittāya tiṇukkāya santāpetuṃ saṃparitāpetuṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhikkhave, pañcime vacanapathā yehi vo pare vadamānā vadeyyuṃ kālena vā akālena vā …pe… ‘na ceva… tadārammaṇañca sabbāvantaṃ lokaṃ gaṅgāsamena cetasā vipulena mahaggatena appamāṇena averena abyābajjhena pharitvā viharissāmā”ti. Evañhi vo, bhikkhave, sikkhitabbaṃ.  
　　 231. “Seyyathāpi, bhikkhave, biḷārabhastā madditā sumadditā suparimadditā, mudukā tūlinī chinnasassarā chinnabhabbharā. Atha puriso āgaccheyya kaṭṭhaṃ vā kathalaṃ vā ādāya. So evaṃ vadeyya– ‘ahaṃ imaṃ biḷārabhastaṃ madditaṃ sumadditaṃ suparimadditaṃ, mudukaṃ tūliniṃ, chinnasassaraṃ chinnabhabbharaṃ kaṭṭhena vā kathalena vā sarasaraṃ karissāmi bharabharaṃ karissāmī’ti Taṃ kiṃ maññatha, bhikkhave, api nu so puriso amuṃ biḷārabhastaṃ madditaṃ sumadditaṃ suparimadditaṃ, mudukaṃ tūliniṃ, chinnasassaraṃ chinnabhabbharaṃ kaṭṭhena vā kathalena vā sarasaraṃ kareyya, bharabharaṃ kareyyā”ti? “No hetaṃ, bhante”. “Taṃ kissa hetu”? “Amu hi, bhante, biḷārabhastā madditā sumadditā suparimadditā, mudukā tūlinī, chinnasassarā chinnabhabbharā. Sā na sukarā kaṭṭhena vā kathalena vā sarasaraṃ kātuṃ bharabharaṃ kātuṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhikkhave, pañcime vacanapathā yehi vo pare vadamānā vadeyyuṃ kālena vā akālena vā; bhūtena vā abhūtena vā; saṇhena vā pharusena vā; atthasaṃhitena vā anatthasaṃhitena vā; mettacittā vā dosantarā vā. Kālena vā bhikkhave pare vadamānā vadeyyuṃ akālena vā; bhūtena vā, bhikkhave, pare vadamānā vadeyyuṃ abhūtena vā; saṇhena vā, bhikkhave, pare vadamānā vadeyyuṃ pharusena vā; atthasaṃhitena vā, bhikkhave, pare vadamānā vadeyyuṃ anatthasaṃhitena vā; mettacittā vā, bhikkhave, pare vadamānā vadeyyuṃ dosantarā vā. Tatrāpi vo, bhikkhave, evaṃ sikkhitabbaṃ– ‘na ceva no cittaṃ vipariṇataṃ bhavissati, na ca pāpikaṃ vācaṃ nicchāressāma hitānukampī ca viharissāma mettacittā na dosantarā. Tañca puggalaṃ mettāsahagatena cetasā pharitvā viharissāma, tadārammaṇañca sabbāvantaṃ lokaṃ biḷārabhastāsamena cetasā vipulena mahaggatena appamāṇena averena abyābajjhena pharitvā viharissāmā’ti. Evañhi vo, bhikkhave, sikkhitabbaṃ.  
　　 232. “Ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṃ, tatrāpi yo mano padūseyya, na me so tena sāsanakaro. Tatrāpi vo, bhikkhave evaṃ sikkhitabbaṃ– ‘na ceva no cittaṃ vipariṇataṃ bhavissati, na ca pāpikaṃ vācaṃ nicchāressāma, hitānukampī ca viharissāma mettacittā na dosantarā. Tañca puggalaṃ mettāsahagatena cetasā pharitvā viharissāma tadārammaṇañca sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā viharissāmā’ti. Evañhi vo, bhikkhave, sikkhitabbaṃ.  
　　 233. “Imañca tumhe, bhikkhave, kakacūpamaṃ ovādaṃ abhikkhaṇaṃ manasi kareyyātha. Passatha no tumhe, bhikkhave, taṃ vacanapathaṃ, aṇuṃ vā thūlaṃ vā, yaṃ tumhe nādhivāseyyāthā”ti? “No hetaṃ, bhante”. “Tasmātiha, bhikkhave, imaṃ kakacūpamaṃ ovādaṃ abhikkhaṇaṃ manasikarotha. Taṃ vo bhavissati dīgharattaṃ hitāya sukhāyā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Kakacūpamasuttaṃ niṭṭhitaṃ paṭhamaṃ.


