---
title: 中部24经：车乘传导经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：  
一时，世尊住在王舍城竹林精舍的松鼠饲养处。那时，许多来自家乡的比丘们在家乡度过雨季后，来到世尊那里。他们抵达后，礼敬世尊，然后坐在一旁。世尊对坐在一旁的那些比丘们说：

“比丘们，在家乡的比丘僧团中，谁是被同修们如此称赞的：‘他自己少欲，也为比丘们宣说少欲之法；他自己知足，也为比丘们宣说知足之法；他自己离群索居，也为比丘们宣说离群索居之法；他自己不与人杂居，也为比丘们宣说不杂居之法；他自己精进勇猛，也为比丘们宣说精进之法；他自己具足戒，也为比丘们宣说戒具足之法；他自己具足定，也为比丘们宣说定具足之法；他自己具足慧，也为比丘们宣说慧具足之法；他自己具足解脱，也为比丘们宣说解脱具足之法；他自己具足解脱知见，也为比丘们宣说解脱知见具足之法；他是同修们的教导者、指示者、显示者、劝导者、激励者、鼓舞者’？”

“大德，尊者富那•曼塔尼子在家乡的比丘僧团中，是被同修们如此称赞的：‘他自己少欲，也为比丘们宣说少欲之法；他自己知足……（略）……他是同修们的教导者、指示者、显示者、劝导者、激励者、鼓舞者’。”

当时，尊者舍利弗坐在世尊不远之处。于是尊者舍利弗心想：“尊者富那•曼塔尼子得利了，尊者富那•曼塔尼子善得利益了，有智慧的同修们在导师面前再三称赞他，而导师也认可。但愿我们也能何时何地与尊者富那•曼塔尼子相会，但愿我们能有机会与他交谈。”

于是，世尊在王舍城随心所欲地住了一段时间后，向舍卫城游行而去。次第游行，抵达舍卫城。世尊当时住在舍卫城只陀林给孤独园。尊者富那•曼塔尼子听闻：“世尊已抵达舍卫城；住在舍卫城只陀林给孤独园。”

于是尊者富那•曼塔尼子整理好卧具，拿着衣钵，向舍卫城游行而去。次第游行，抵达舍卫城只陀林给孤独园世尊之处。他抵达后，礼敬世尊，然后坐在一旁。世尊以佛法之语教导、劝导、激励、鼓舞坐在一旁的尊者富那•曼塔尼子。于是尊者富那•曼塔尼子被世尊以佛法之语教导、劝导、激励、鼓舞后，欢喜、赞同世尊所说，从座位站起，礼敬世尊，右绕而去，前往安陀林度日。

于是有位比丘来到尊者舍利弗那里。他抵达后，对尊者舍利弗说：“贤友舍利弗，你常常称赞的富那•曼塔尼子比丘，已被世尊以佛法之语教导、劝导、激励、鼓舞后，欢喜、赞同世尊所说，从座位站起，礼敬世尊，右绕而去，前往安陀林度日了。”

于是尊者舍利弗急忙拿起坐具，紧随尊者富那•曼塔尼子，紧盯着他的头。于是尊者富那•曼塔尼子深入安陀林，在一棵树下度日。尊者舍利弗也深入安陀林，在一棵树下度日。

于是尊者舍利弗傍晚时分从静修中出来，来到尊者富那•曼塔尼子那里。他抵达后，与尊者富那•曼塔尼子互相问候。交换了亲切友好的问候后，坐在一旁。坐在一旁的尊者舍利弗对尊者富那•曼塔尼子说：

“贤友，我们是在世尊处修梵行吗？”
“是的，贤友。”

“贤友，修梵行是为了戒清净吗？”
“不是，贤友。”

“那么，贤友，是为了心清净修梵行吗？”
“不是，贤友。”

“贤友，修梵行是为了见清净吗？”
“不是，贤友。”

“那么，贤友，是为了度疑清净修梵行吗？”
“不是，贤友。”

“贤友，修梵行是为了道非道智见清净吗？”
“不是，贤友。”

“那么，贤友，是为了行道智见清净修梵行吗？”
“不是，贤友。”

“贤友，修梵行是为了智见清净吗？”
“不是，贤友。”

“贤友，当被问及‘修梵行是为了戒清净吗’时，你说‘不是，贤友’。当被问及‘那么，贤友，是为了心清净修梵行吗’时，你说‘不是，贤友’。当被问及‘贤友，修梵行是为了见清净……度疑清净……道非道智见清净……行道智见清净……智见清净吗’时，你说‘不是，贤友’。那么，贤友，究竟是为了什么目的在世尊处修梵行呢？”
“贤友，在世尊处修梵行是为了无取涅槃。”

“贤友，戒清净是无取涅槃吗？”
“不是，贤友。”

“那么，贤友，心清净是无取涅槃吗？”
“不是，贤友。”

“贤友，见清净是无取涅槃吗？”
“不是，贤友。”

“那么，贤友，度疑清净是无取涅槃吗？”
“不是，贤友。”

“贤友，道非道智见清净是无取涅槃吗？”
“不是，贤友。”

“那么，贤友，行道智见清净是无取涅槃吗？”
“不是，贤友。”

“贤友，智见清净是无取涅槃吗？”
“不是，贤友。”

“那么，贤友，离于这些法有无取涅槃吗？”
“不是，贤友。”

“贤友，当被问及‘戒清净是无取涅槃吗’时，你说‘不是，贤友’。当被问及‘那么，贤友，心清净是无取涅槃吗’时，你说‘不是，贤友’。当被问及‘贤友，见清净……度疑清净……道非道智见清净……行道智见清净……智见清净是无取涅槃吗’时，你说‘不是，贤友’。当被问及‘那么，贤友，离于这些法有无取涅槃吗’时，你说‘不是，贤友’。那么，贤友，这句话的含义应该如何理解呢？”

“贤友，如果世尊宣说戒清净是无取涅槃，那么他将宣说有执着的无取涅槃。贤友，如果世尊宣说心清净是无取涅槃，那么他将宣说有执着的无取涅槃。贤友，如果世尊宣说见清净是无取涅槃，那么他将宣说有执着的无取涅槃。贤友，如果世尊宣说度疑清净是无取涅槃，那么他将宣说有执着的无取涅槃。贤友，如果世尊宣说道非道智见清净是无取涅槃，那么他将宣说有执着的无取涅槃。贤友，如果世尊宣说行道智见清净是无取涅槃，那么他将宣说有执着的无取涅槃。贤友，如果世尊宣说智见清净是无取涅槃，那么他将宣说有执着的无取涅槃。贤友，如果离于这些法有无取涅槃，那么凡夫也能般涅槃。贤友，凡夫确实是离于这些法的。因此，贤友，我给你打个比方；一些有智慧的人通过比喻也能理解所说的含义。

“贤友，譬如拘萨罗国波斯匿王住在舍卫城，在萨迦德有紧急事务发生。为了他，在舍卫城和萨迦德之间准备了七辆传车。于是，贤友，波斯匿王从舍卫城王宫门出来，登上第一辆传车，通过第一辆传车抵达第二辆传车，放下第一辆传车，登上第二辆传车。通过第二辆传车抵达第三辆传车，放下第二辆传车，登上第三辆传车。通过第三辆传车抵达第四辆传车，放下第三辆传车，登上第四辆传车。通过第四辆传车抵达第五辆传车，放下第四辆传车，登上第五辆传车。通过第五辆传车抵达第六辆传车，放下第五辆传车，登上第六辆传车。通过第六辆传车抵达第七辆传车，放下第六辆传车，登上第七辆传车。通过第七辆传车抵达萨迦德王宫门。当他抵达王宫门时，亲友、大臣、族人会问他：‘大王，你是乘坐这辆传车从舍卫城抵达萨迦德王宫门的吗？’贤友，波斯匿王如何回答才是正确的回答呢？”

“贤友，波斯匿王如此回答才是正确的回答：‘我住在舍卫城时，在萨迦德有紧急事务发生。为了我，在舍卫城和萨迦德之间准备了七辆传车。于是，我从舍卫城王宫门出来，登上第一辆传车。通过第一辆传车抵达第二辆传车，放下第一辆传车，登上第二辆传车。通过第二辆传车抵达第三辆传车，放下第二辆传车，登上第三辆传车。通过第三辆传车抵达第四辆传车，放下第三辆传车，登上第四辆传车。通过第四辆传车抵达第五辆传车，放下第四辆传车，登上第五辆传车。通过第五辆传车抵达第六辆传车，放下第五辆传车，登上第六辆传车。通过第六辆传车抵达第七辆传车，放下第六辆传车，登上第七辆传车。通过第七辆传车抵达萨迦德王宫门。’贤友，波斯匿王如此回答才是正确的回答。”

“同样地，贤友，**戒清净**仅仅是为了**心清净**，**心清净**仅仅是为了**见清净**，**见清净**仅仅是为了**度疑清净**，**度疑清净**仅仅是为了**道非道智见清净**，**道非道智见清净**仅仅是为了**行道智见清净**，**行道智见清净**仅仅是为了**智见清净**，**智见清净**仅仅是为了**无取涅槃**。贤友，在世尊处修梵行正是为了无取涅槃。”

听闻此言，尊者舍利弗对尊者富那•曼塔尼子说：“贤友尊姓大名，同修们又如何称呼你？”
“贤友，我名叫富那；同修们称我为曼塔尼子。”
“贤友，真是稀有！真是未曾有！正如一位多闻的弟子，能够正确理解导师的教诲，尊者富那•曼塔尼子也同样再三解释了深奥的、深奥的问题。同修们得利了，同修们善得利益了，他们能够见到和亲近尊者富那•曼塔尼子。即使同修们用肩舆抬着尊者富那•曼塔尼子，能够见到和亲近他，他们也是得利了，他们也是善得利益了。我们也是得利了，我们也是善得利益了，我们能够见到和亲近尊者富那•曼塔尼子。”

听闻此言，尊者富那•曼塔尼子对尊者舍利弗说：“贤友尊姓大名，同修们又如何称呼你？”
“贤友，我名叫优波提沙；同修们称我为舍利弗。”
“真是如此啊，朋友，我竟然在与导师的等同弟子交谈时，却没有认出是‘尊者舍利弗’。如果我早知道是‘尊者舍利弗’，我就不会说出这么多话了。贤友，真是稀有！真是未曾有！正如一位多闻的弟子，能够正确理解导师的教诲，尊者舍利弗也同样再三提问了深奥的、深奥的问题。同修们得利了，同修们善得利益了，他们能够见到和亲近尊者舍利弗。即使同修们用肩舆抬着尊者舍利弗，能够见到和亲近他，他们也是得利了，他们也是善得利益了。我们也是得利了，我们也是善得利益了，我们能够见到和亲近尊者舍利弗。”

就这样，两位大龙象互相赞叹了彼此的善说。

车乘传导经 第四篇 终。  
巴利语经文  
MN.24/(4) Rathavinītasuttaṃ  
　　 252. Evaṃ me sutaṃ– ekaṃ samayaṃ bhagavā rājagahe viharati veḷuvane kalandakanivāpe. Atha kho sambahulā jātibhūmakā bhikkhū jātibhūmiyaṃ vassaṃvuṭṭhā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te bhikkhū bhagavā etadavoca–  
　　 “Ko nu kho, bhikkhave, jātibhūmiyaṃ jātibhūmakānaṃ bhikkhūnaṃ sabrahmacārīnaṃ evaṃ sambhāvito– ‘attanā ca appiccho appicchakathañca bhikkhūnaṃ kattā, attanā ca santuṭṭho santuṭṭhikathañca bhikkhūnaṃ kattā, attanā ca pavivitto pavivekakathañca bhikkhūnaṃ kattā, attanā ca asaṃsaṭṭho asaṃsaggakathañca bhikkhūnaṃ kattā, attanā ca āraddhavīriyo vīriyārambhakathañca bhikkhūnaṃ kattā, attanā ca sīlasampanno sīlasampadākathañca bhikkhūnaṃ kattā, attanā ca samādhisampanno samādhisampadākathañca bhikkhūnaṃ kattā, attanā ca paññāsampanno paññāsampadākathañca bhikkhūnaṃ kattā, attanā ca vimuttisampanno vimuttisampadākathañca bhikkhūnaṃ kattā, attanā ca vimuttiñāṇadassanasampanno vimuttiñāṇadassanasampadākathañca bhikkhūnaṃ kattā, ovādako viññāpako sandassako samādapako samuttejako sampahaṃsako sabrahmacārīnan’”ti? “Puṇṇo nāma, bhante, āyasmā mantāṇiputto jātibhūmiyaṃ jātibhūmakānaṃ bhikkhūnaṃ sabrahmacārīnaṃ evaṃ sambhāvito– ‘attanā ca appiccho appicchakathañca bhikkhūnaṃ kattā, attanā ca santuṭṭho …pe… ovādako viññāpako sandassako samādapako samuttejako sampahaṃsako sabrahmacārīnan’”ti.  
　　 253. Tena kho pana samayena āyasmā sāriputto bhagavato avidūre nisinno hoti. Atha kho āyasmato sāriputtassa etadahosi– “lābhā āyasmato puṇṇassa mantāṇiputtassa, suladdhalābhā āyasmato puṇṇassa mantāṇiputtassa, yassa viññū sabrahmacārī satthu sammukhā anumassa anumassa vaṇṇaṃ bhāsanti, tañca satthā abbhanumodati. Appeva nāma mayampi kadāci karahaci āyasmatā puṇṇena mantāṇiputtena saddhiṃ samāgaccheyyāma, appeva nāma siyā kocideva kathāsallāpo”ti.  
　　 254. Atha kho bhagavā rājagahe yathābhirantaṃ viharitvā yena sāvatthi tena cārikaṃ pakkāmi. Anupubbena cārikaṃ caramāno yena sāvatthi tadavasari. Tatra sudaṃ bhagavā sāvatthiyaṃ viharati jetavane anāthapiṇḍikassa ārāme. Assosi kho āyasmā puṇṇo mantāṇiputto– “bhagavā kira sāvatthiṃ anuppatto; sāvatthiyaṃ viharati jetavane anāthapiṇḍikassa ārāme”ti.  
　　 255. Atha kho āyasmā puṇṇo mantāṇiputto senāsanaṃ saṃsāmetvā pattacīvaramādāya yena sāvatthi tena cārikaṃ pakkāmi. Anupubbena cārikaṃ caramāno yena sāvatthi jetavanaṃ anāthapiṇḍikassa ārāmo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ puṇṇaṃ mantāṇiputtaṃ bhagavā dhammiyā kathāya sandassesi samādapesi samuttejesi sampahaṃsesi. Atha kho āyasmā puṇṇo mantāṇiputto bhagavatā dhammiyā kathāya sandassito samādapito samuttejito sampahaṃsito bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā yena andhavanaṃ tenupasaṅkami divāvihārāya.  
　　 256. Atha kho aññataro bhikkhu yenāyasmā sāriputto tenupasaṅkami; upasaṅkamitvā āyasmantaṃ sāriputtaṃ etadavoca – “yassa kho tvaṃ, āvuso sāriputta, puṇṇassa nāma bhikkhuno mantāṇiputtassa abhiṇhaṃ kittayamāno ahosi, so bhagavatā dhammiyā kathāya sandassito samādapito samuttejito sampahaṃsito bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā yena andhavanaṃ tena pakkanto divāvihārāyā”ti.  
　　 Atha kho āyasmā sāriputto taramānarūpo nisīdanaṃ ādāya āyasmantaṃ puṇṇaṃ mantāṇiputtaṃ piṭṭhito piṭṭhito anubandhi sīsānulokī. Atha kho āyasmā puṇṇo mantāṇiputto andhavanaṃ ajjhogāhetvā aññatarasmiṃ rukkhamūle divāvihāraṃ nisīdi. Āyasmāpi kho sāriputto andhavanaṃ ajjhogāhetvā aññatarasmiṃ rukkhamūle divāvihāraṃ nisīdi.  
　　 Atha kho āyasmā sāriputto sāyanhasamayaṃ paṭisallānā vuṭṭhito yenāyasmā puṇṇo mantāṇiputto tenupasaṅkami; upasaṅkamitvā āyasmatā puṇṇena mantāṇiputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho āyasmā sāriputto āyasmantaṃ puṇṇaṃ mantāṇiputtaṃ etadavoca–  
　　 257. “Bhagavati no, āvuso, brahmacariyaṃ vussatī”ti?  
　　 “Evamāvuso”ti.  
　　 “Kiṃ nu kho, āvuso, sīlavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ panāvuso, cittavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ nu kho, āvuso, diṭṭhivisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ panāvuso, kaṅkhāvitaraṇavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ nu kho, āvuso, maggāmaggañāṇadassanavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ panāvuso, paṭipadāñāṇadassanavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “Kiṃ nu kho, āvuso, ñāṇadassanavisuddhatthaṃ bhagavati brahmacariyaṃ vussatī”ti?  
　　 “No hidaṃ, āvuso”.  
　　 “‘Kiṃ nu kho, āvuso, sīlavisuddhatthaṃ bhagavati brahmacariyaṃ vussatī’ti iti puṭṭho samāno ‘no hidaṃ, āvuso’ti vadesi. ‘Kiṃ panāvuso, cittavisuddhatthaṃ bhagavati brahmacariyaṃ vussatī’ti iti puṭṭho samāno ‘no hidaṃ, āvuso’ti vadesi. ‘Kiṃ nu kho, āvuso, diṭṭhivisuddhatthaṃ …pe… kaṅkhāvitaraṇavisuddhatthaṃ …pe… maggāmaggañāṇadassanavisuddhatthaṃ …pe… paṭipadāñāṇadassanavisuddhatthaṃ …pe… kiṃ nu kho, āvuso, ñāṇadassanavisuddhatthaṃ bhagavati brahmacariyaṃ vussatī’ti iti puṭṭho samāno ‘no hidaṃ āvuso’ti vadesi. Kimatthaṃ carahāvuso, bhagavati brahmacariyaṃ vussatī”ti? “Anupādāparinibbānatthaṃ kho, āvuso, bhagavati brahmacariyaṃ vussatī”ti.  
　　 “Kiṃ nu kho, āvuso, sīlavisuddhi anupādāparinibbānan”ti?  
　　 “No hidaṃ, āvuso”.  
　　 “Kiṃ panāvuso, cittavisuddhi anupādāparinibbānan”ti?  
　　 “No hidaṃ, āvuso”.  
　　 “Kiṃ nu kho, āvuso, diṭṭhivisuddhi anupādāparinibbānan”ti?  
　　 “No hidaṃ, āvuso”.  
　　 “Kiṃ panāvuso kaṅkhāvitaraṇavisuddhi anupādāparinibbānan”ti  
　　 “No hidaṃ, āvuso”.  
　　 “Kiṃ nu kho, āvuso, maggāmaggañāṇadassanavisuddhi anupādāparinibbānan”ti?  
　　 “No hidaṃ, āvuso”.  
　　 “Kiṃ panāvuso, paṭipadāñāṇadassanavisuddhi anupādāparinibbānan”ti?  
　　 “No hidaṃ, āvuso”.  
　　 “Kiṃ nu kho, āvuso, ñāṇadassanavisuddhi anupādāparinibbānan”ti?  
　　 “No hidaṃ āvuso”.  
　　 “Kiṃ panāvuso, aññatra imehi dhammehi anupādāparinibbānan”ti?  
　　 “No hidaṃ, āvuso”.  
　　 “‘Kiṃ nu kho, āvuso, sīlavisuddhi anupādāparinibbānan’ti iti puṭṭho samāno ‘no hidaṃ, āvuso’ti vadesi. ‘Kiṃ panāvuso, cittavisuddhi anupādāparinibbānan’ti iti puṭṭho samāno ‘no hidaṃ, āvuso’ti vadesi. ‘Kiṃ nu kho, āvuso, diṭṭhivisuddhi anupādāparinibbānan’ti …pe… kaṅkhāvitaraṇavisuddhi… maggāmaggañāṇadassana-visuddhi… paṭipadāñāṇadassanavisuddhi… ‘kiṃ nu kho, āvuso, ñāṇadassanavisuddhi anupādāparinibbānan’ti iti puṭṭho samāno ‘no hidaṃ, āvuso’ti vadesi. ‘Kiṃ panāvuso, aññatra imehi dhammehi anupādāparinibbānan’ti iti puṭṭho samāno ‘no hidaṃ, āvuso’ti vadesi. Yathākathaṃ panāvuso, imassa bhāsitassa attho daṭṭhabbo”ti?  
　　 258. “Sīlavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Cittavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Diṭṭhivisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Kaṅkhāvitaraṇavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya Maggāmaggañāṇadassanavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Paṭipadāñāṇadassanavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Ñāṇadassanavisuddhiṃ ce, āvuso, bhagavā anupādāparinibbānaṃ paññapeyya, sa-upādānaṃyeva samānaṃ anupādāparinibbānaṃ paññapeyya. Aññatra ce, āvuso, imehi dhammehi anupādāparinibbānaṃ abhavissa, puthujjano parinibbāyeyya. Puthujjano hi, āvuso, aññatra imehi dhammehi. Tena hāvuso, upamaṃ te karissāmi; upamāyapidhekacce viññū purisā bhāsitassa atthaṃ ājānanti.  
　　 259. “Seyyathāpi, āvuso, rañño pasenadissa kosalassa sāvatthiyaṃ paṭivasantassa sākete kiñcideva accāyikaṃ karaṇīyaṃ uppajjeyya. Tassa antarā ca sāvatthiṃ antarā ca sāketaṃ satta rathavinītāni upaṭṭhapeyyuṃ. Atha kho, āvuso, rājā pasenadi kosalo sāvatthiyā nikkhamitvā antepuradvārā paṭhamaṃ rathavinītaṃ abhiruheyya, paṭhamena rathavinītena dutiyaṃ rathavinītaṃ pāpuṇeyya, paṭhamaṃ rathavinītaṃ vissajjeyya dutiyaṃ rathavinītaṃ abhiruheyya. Dutiyena rathavinītena tatiyaṃ rathavinītaṃ pāpuṇeyya, dutiyaṃ rathavinītaṃ vissajjeyya, tatiyaṃ rathavinītaṃ abhiruheyya. Tatiyena rathavinītena catutthaṃ rathavinītaṃ pāpuṇeyya, tatiyaṃ rathavinītaṃ vissajjeyya, catutthaṃ rathavinītaṃ abhiruheyya. Catutthena rathavinītena pañcamaṃ rathavinītaṃ pāpuṇeyya, catutthaṃ rathavinītaṃ vissajjeyya, pañcamaṃ rathavinītaṃ abhiruheyya. Pañcamena rathavinītena chaṭṭhaṃ rathavinītaṃ pāpuṇeyya, pañcamaṃ rathavinītaṃ vissajjeyya, chaṭṭhaṃ rathavinītaṃ abhiruheyya. Chaṭṭhena rathavinītena sattamaṃ rathavinītaṃ pāpuṇeyya, chaṭṭhaṃ rathavinītaṃ vissajjeyya, sattamaṃ rathavinītaṃ abhiruheyya. Sattamena rathavinītena sāketaṃ anupāpuṇeyya antepuradvāraṃ. Tamenaṃ antepuradvāragataṃ samānaṃ mittāmaccā ñātisālohitā evaṃ puccheyyuṃ– ‘iminā tvaṃ, mahārāja, rathavinītena sāvatthiyā sāketaṃ anuppatto antepuradvāran’ti Kathaṃ byākaramāno nu kho, āvuso, rājā pasenadi kosalo sammā byākaramāno byākareyyā”ti?  
　　 “Evaṃ byākaramāno kho, āvuso, rājā pasenadi kosalo sammā byākaramāno byākareyya– ‘idha me sāvatthiyaṃ paṭivasantassa sākete kiñcideva accāyikaṃ karaṇīyaṃ uppajji. Tassa me antarā ca sāvatthiṃ antarā ca sāketaṃ satta rathavinītāni upaṭṭhapesuṃ. Atha khvāhaṃ sāvatthiyā nikkhamitvā antepuradvārā paṭhamaṃ rathavinītaṃ abhiruhiṃ. Paṭhamena rathavinītena dutiyaṃ rathavinītaṃ pāpuṇiṃ, paṭhamaṃ rathavinītaṃ vissajjiṃ dutiyaṃ rathavinītaṃ abhiruhiṃ. Dutiyena rathavinītena tatiyaṃ rathavinītaṃ pāpuṇiṃ, dutiyaṃ rathavinītaṃ vissajjiṃ, tatiyaṃ rathavinītaṃ abhiruhiṃ. Tatiyena rathavinītena catutthaṃ rathavinītaṃ pāpuṇiṃ, tatiyaṃ rathavinītaṃ vissajjiṃ, catutthaṃ rathavinītaṃ abhiruhiṃ. Catutthena rathavinītena pañcamaṃ rathavinītaṃ pāpuṇiṃ, catutthaṃ rathavinītaṃ vissajjiṃ, pañcamaṃ rathavinītaṃ abhiruhiṃ. Pañcamena rathavinītena chaṭṭhaṃ rathavinītaṃ pāpuṇiṃ, pañcamaṃ rathavinītaṃ vissajjiṃ, chaṭṭhaṃ rathavinītaṃ abhiruhiṃ. Chaṭṭhena rathavinītena sattamaṃ rathavinītaṃ pāpuṇiṃ, chaṭṭhaṃ rathavinītaṃ vissajjiṃ, sattamaṃ rathavinītaṃ abhiruhiṃ. Sattamena rathavinītena sāketaṃ anuppatto antepuradvāran’ti. Evaṃ byākaramāno kho, āvuso, rājā pasenadi kosalo sammā byākaramāno byākareyyā”ti.  
　　 “Evameva kho, āvuso, sīlavisuddhi yāvadeva cittavisuddhatthā, cittavisuddhi yāvadeva diṭṭhivisuddhatthā, diṭṭhivisuddhi yāvadeva kaṅkhāvitaraṇavisuddhatthā, kaṅkhāvitaraṇavisuddhi yāvadeva maggāmaggañāṇadassanavisuddhatthā, maggāmaggañāṇadassanavisuddhi yāvadeva paṭipadāñāṇadassanavisuddhatthā, paṭipadāñāṇadassanavisuddhi yāvadeva ñāṇadassanavisuddhatthā, ñāṇadassanavisuddhi yāvadeva anupādāparinibbānatthā. Anupādāparinibbānatthaṃ kho, āvuso, bhagavati brahmacariyaṃ vussatī”ti.  
　　 260. Evaṃ vutte, āyasmā sāriputto āyasmantaṃ puṇṇaṃ mantāṇiputtaṃ etadavoca– “konāmo āyasmā, kathañca panāyasmantaṃ sabrahmacārī jānantī”ti? “Puṇṇoti kho me, āvuso, nāmaṃ; mantāṇiputtoti ca pana maṃ sabrahmacārī jānantī”ti. “Acchariyaṃ, āvuso, abbhutaṃ, āvuso! Yathā taṃ sutavatā sāvakena sammadeva satthusāsanaṃ ājānantena, evameva āyasmatā puṇṇena mantāṇiputtena gambhīrā gambhīrapañhā anumassa anumassa byākatā. Lābhā sabrahmacārīnaṃ, suladdhalābhā sabrahmacārīnaṃ, ye āyasmantaṃ puṇṇaṃ mantāṇiputtaṃ labhanti dassanāya, labhanti payirūpāsanāya. Celaṇḍukena cepi sabrahmacārī āyasmantaṃ puṇṇaṃ mantāṇiputtaṃ muddhanā pariharantā labheyyuṃ dassanāya, labheyyuṃ payirūpāsanāya, tesampi lābhā tesampi suladdhaṃ, amhākampi lābhā amhākampi suladdhaṃ, ye mayaṃ āyasmantaṃ puṇṇaṃ mantāṇiputtaṃ labhāma dassanāya, labhāma payirūpāsanāyā”ti.  
　　 Evaṃ vutte, āyasmā puṇṇo mantāṇiputto āyasmantaṃ sāriputtaṃ etadavoca– “ko nāmo āyasmā, kathañca panāyasmantaṃ sabrahmacārī jānantī”ti? “Upatissoti kho me, āvuso, nāmaṃ; sāriputtoti ca pana maṃ sabrahmacārī jānantī”ti. “Satthukappena vata kira, bho, sāvakena saddhiṃ mantayamānā na jānimha– ‘āyasmā sāriputto’ti. Sace hi mayaṃ jāneyyāma ‘āyasmā sāriputto’ti, ettakampi no nappaṭibhāseyya. Acchariyaṃ, āvuso, abbhutaṃ, āvuso! Yathā taṃ sutavatā sāvakena sammadeva satthusāsanaṃ ājānantena, evameva āyasmatā sāriputtena gambhīrā gambhīrapañhā anumassa anumassa pucchitā. Lābhā sabrahmacārīnaṃ suladdhalābhā sabrahmacārīnaṃ, ye āyasmantaṃ sāriputtaṃ labhanti dassanāya, labhanti payirūpāsanāya. Celaṇḍukena cepi sabrahmacārī āyasmantaṃ sāriputtaṃ muddhanā pariharantā labheyyuṃ dassanāya, labheyyuṃ payirūpāsanāya, tesampi lābhā tesampi suladdhaṃ, amhākampi lābhā amhākampi suladdhaṃ, ye mayaṃ āyasmantaṃ sāriputtaṃ labhāma dassanāya, labhāma payirūpāsanāyā”ti.  
　　 Itiha te ubhopi mahānāgā aññamaññassa subhāsitaṃ samanumodiṃsūti.  
　　 Rathavinītasuttaṃ niṭṭhitaṃ catutthaṃ.
