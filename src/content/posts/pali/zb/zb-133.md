---
title: 中部133经:大迦旃延一夜贤者经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
中部133经 大迦旃延一夜贤者经

我曾这样听闻：一时，世尊住在王舍城温泉园。那时，具寿三弥提于夜深时分起床，走到温泉清洗身体。在温泉清洗身体后，他起身，穿着一件衣，让身体晾干。那时，一位天人，在深夜时分，容色殊胜，遍照整个温泉园，走到具寿三弥提的面前；走到后，站立在一旁。站立在一旁的那位天人对具寿三弥提说：“比丘，你受持一夜贤者义旨与分别吗？”“朋友，我确实不受持一夜贤者义旨与分别。然而，朋友，你受持一夜贤者义旨与分别吗？”“比丘，我也不受持一夜贤者义旨与分别。然而，比丘，你受持一夜贤者偈颂吗？”“朋友，我确实不受持一夜贤者偈颂。然而，朋友，你受持一夜贤者偈颂吗？”“比丘，我也不受持一夜贤者偈颂。比丘，你当学习一夜贤者义旨与分别；比丘，你当通晓一夜贤者义旨与分别；比丘，你当受持一夜贤者义旨与分别。比丘，一夜贤者义旨与分别具足义理，是梵行之始。”那位天人说了此语；说了此语后，便在那里消失了。

那时，具寿三弥提在夜尽时分走到世尊的面前；走到后，顶礼世尊，然后坐到一旁。具寿三弥提坐到一旁后，对世尊说：

“世尊，在此，我于夜深时分起床，走到温泉清洗身体。在温泉清洗身体后，我起身，穿着一件衣，让身体晾干。那时，世尊，一位天人，在深夜时分，容色殊胜，遍照整个温泉园，走到我的面前；走到后，站立在一旁。站立在一旁的那位天人对我这样说：‘比丘，你受持一夜贤者义旨与分别吗？’”

“世尊，我这样对那位天人说：‘朋友，我确实不受持一夜贤者义旨与分别。然而，朋友，你受持一夜贤者义旨与分别吗？’‘比丘，我也不受持一夜贤者义旨与分别。然而，比丘，你受持一夜贤者偈颂吗？’‘朋友，我确实不受持一夜贤者偈颂。然而，朋友，你受持一夜贤者偈颂吗？’‘比丘，我也不受持一夜贤者偈颂。比丘，你当学习一夜贤者义旨与分别；比丘，你当通晓一夜贤者义旨与分别；比丘，你当受持一夜贤者义旨与分别。比丘，一夜贤者义旨与分别具足义理，是梵行之始。’世尊，那位天人说了此语；说了此语后，便在那里消失了。世尊，世尊为我开示一夜贤者义旨与分别就好了！”“既然如此，比丘，你当听，善加作意；我将宣说。”“是的，世尊！”具寿三弥提回答世尊。世尊说了此语：

“莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。”

世尊说了此语；说了此语后，善逝便从座位站起，进入精舍。那时，世尊离开不久，那些比丘心想：“朋友们，世尊为我们简略地宣说了此义旨，未详细分别其意义，便从座位站起，进入精舍——

‘莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。’

谁能详细分别世尊简略宣说的、未详细分别其意义的此义旨呢？”

那时，那些比丘心想：“这位具寿大迦旃延受到世尊称赞，被同梵行中的智者所敬重；具寿大迦旃延能够详细分别世尊简略宣说的、未详细分别其意义的此义旨。不如我们去具寿大迦旃延那里；走到后，就此义向具寿大迦旃延询问吧。”

281\. 那时，那些比丘去具寿大迦旃延那里；走到后，与具寿大迦旃延相互问候。问候已，互致友善和值得记忆的交谈后，坐到一旁。那些比丘坐到一旁后，对具寿大迦旃延说：“迦旃延朋友，世尊为我们简略地宣说了此义旨，未详细分别其意义，便从座位站起，进入精舍

‘莫追逐过去……

彼确一夜贤者，寂静牟尼说。’

迦旃延朋友，世尊离开不久，我们心想：‘朋友们，世尊为我们简略地宣说了此义旨，未详细分别其意义，便从座位站起，进入精舍——

“莫追逐过去……

彼确一夜贤者，寂静牟尼说。”

谁能详细分别世尊简略宣说的、未详细分别其意义的此义旨呢？’迦旃延朋友，我们心想：‘这位具寿大迦旃延受到世尊称赞，被同梵行中的智者所敬重；具寿大迦旃延能够详细分别世尊简略宣说的、未详细分别其意义的此义旨。不如我们去具寿大迦旃延那里；走到后，就此义向具寿大迦旃延询问吧。’请具寿大迦旃延分别吧。”

“朋友们，譬如，一个人，需要心材，寻求心材，寻找心材，却越过一棵有心材的大树的根部，越过树干，却认为心材应当在枝叶中寻找；同样地，朋友们，你们在世尊面前，却越过世尊，认为应当就此义向我们询问。朋友们，世尊是知者、见者，是眼者、智者、法者、梵者，是宣说者、开示者，是意义的引导者，是不死甘露的施与者，是法的主宰者，是如来。那正是你们应当就此义向世尊询问的时机，你们当按世尊的解释来受持。”

“确实，迦旃延朋友，世尊是知者、见者，是眼者、智者、法者、梵者，是宣说者、开示者，是意义的引导者，是不死甘露的施与者，是法的主宰者，是如来。那正是我们应当就此义向世尊询问的时机；我们当按世尊的解释来受持。然而，具寿大迦旃延受到世尊称赞，被同梵行中的智者所敬重；具寿大迦旃延能够详细分别世尊简略宣说的、未详细分别其意义的此义旨。请具寿大迦旃延不要顾虑，分别吧。”

“既然如此，朋友们，你们当听，善加作意；我将宣说。”“是的，朋友！”那些比丘回答具寿大迦旃延。具寿大迦旃延说了此语：

“朋友们，世尊为我们简略地宣说了此义旨，未详细分别其意义，便从座位站起，进入精舍

‘莫追逐过去……

彼确一夜贤者，寂静牟尼说。’

朋友们，我这样详细了知世尊简略宣说的、未详细分别其意义的此义旨——

“朋友们，如何是追逐过去？例如，‘我的眼过去是如此，色是如此’——对此，识被欲贪束缚，识被欲贪束缚，故而随喜之，随喜之者追逐过去。‘我的耳过去是如此，声是如此’……‘我的鼻过去是如此，香是如此’……‘我的舌过去是如此，味是如此’……‘我的身过去是如此，触是如此’……‘我的意过去是如此，法是如此’——对此，识被欲贪束缚，识被欲贪束缚，故而随喜之，随喜之者追逐过去。朋友们，如是则追逐过去。

“朋友们，如何是不追逐过去？例如，‘我的眼过去是如此，色是如此’——对此，识不被欲贪束缚，识不被欲贪束缚，故而不随喜之，不随喜之者不追逐过去。‘我的耳过去是如此，声是如此’……‘我的鼻过去是如此，香是如此’……‘我的舌过去是如此，味是如此’……‘我的身过去是如此，触是如此’……‘我的意过去是如此，法是如此’——对此，识不被欲贪束缚，识不被欲贪束缚，故而不随喜之，不随喜之者不追逐过去。朋友们，如是则不追逐过去。

“朋友们，如何是期盼未来？例如，‘我的眼未来会是如此，色会是如此’——为获得未获得的而起心愿，由心愿之缘故，随喜之，随喜之者期盼未来。‘我的耳未来会是如此，声会是如此’……‘我的鼻未来会是如此，香会是如此’……‘我的舌未来会是如此，味会是如此’……‘我的身未来会是如此，触会是如此’……‘我的意未来会是如此，法会是如此’——为获得未获得的而起心愿，由心愿之缘故，随喜之，随喜之者期盼未来。朋友们，如是则期盼未来。

“朋友们，如何是不期盼未来？例如，‘我的眼未来会是如此，色会是如此’——不为获得未获得的而起心愿，由心不愿之缘故，不随喜之，不随喜之者不期盼未来。‘我的耳未来会是如此，声会是如此’……‘我的鼻未来会是如此，香会是如此’……‘我的舌未来会是如此，味会是如此’……‘我的身未来会是如此，触会是如此’……‘我的意未来会是如此，法会是如此’——不为获得未获得的而起心愿，由心不愿之缘故，不随喜之，不随喜之者不期盼未来。朋友们，如是则不期盼未来。

“朋友们，如何是被现在法所动摇？朋友们，眼与色二者皆是现在。如果对此现在之法，识被欲贪束缚，识被欲贪束缚，故而随喜之，随喜之者被现在法所动摇。朋友们，耳与声……朋友们，鼻与香……朋友们，舌与味……朋友们，身与触……朋友们，意与法——二者皆是现在。如果对此现在之法，识被欲贪束缚，识被欲贪束缚，故而随喜之，随喜之者被现在法所动摇。朋友们，如是则被现在法所动摇。

“朋友们，如何是不被现在法所动摇？朋友们，眼与色二者皆是现在。如果对此现在之法，识不被欲贪束缚，识不被欲贪束缚，故而不随喜之，不随喜之者不被现在法所动摇。朋友们，耳与声……朋友们，鼻与香……朋友们，舌与味……朋友们，身与触……朋友们，意与法——二者皆是现在。如果对此现在之法，识不被欲贪束缚，识不被欲贪束缚，故而不随喜之，不随喜之者不被现在法所动摇。朋友们，如是则不被现在法所动摇。

“朋友们，世尊为我们简略地宣说了此义旨，未详细分别其意义，便从座位站起，进入精舍

‘莫追逐过去……

彼确一夜贤者，寂静牟尼说。’

朋友们，我这样详细了知世尊简略宣说的、未详细分别其意义的此义旨。如果你们诸位具寿希望，可以去世尊那里就此义询问，你们当按世尊的解释来受持。”

那时，那些比丘随喜、赞叹具寿大迦旃延所说，便从座位站起，去世尊那里；走到后，顶礼世尊，然后坐到一旁。那些比丘坐到一旁后，对世尊说：“世尊，世尊为我们简略地宣说了此义旨，未详细分别其意义，便从座位站起，进入精舍——

‘莫追逐过去……

彼确一夜贤者，寂静牟尼说。’

世尊，世尊离开不久，我们心想：‘朋友们，世尊为我们简略地宣说了此义旨，未详细分别其意义，便从座位站起，进入精舍——

“莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。”

‘谁能详细分别世尊简略宣说的、未详细分别其意义的此义旨呢？’世尊，我们心想：‘这位具寿大迦旃延受到世尊称赞，被同梵行中的智者所敬重；具寿大迦旃延能够详细分别世尊简略宣说的、未详细分别其意义的此义旨。不如我们去具寿大迦旃延那里；走到后，就此义向具寿大迦旃延询问吧。’于是，世尊，我们去具寿大迦旃延那里；走到后，就此义向具寿大迦旃延询问。世尊，具寿大迦旃延以这些方式、这些词句、这些表述，为我们分别了意义。”

“比丘们，大迦旃延是贤者；比丘们，大迦旃延是大智者。比丘们，即使你们来问我此义，我也会像大迦旃延所解释的那样解释。此即是其义。你们就当如此受持。”

世尊说了此语。那些比丘心满意足，欢喜世尊所说。

大迦旃延一夜贤者经第三终。  
巴利语经文  
MN.133/(3) Mahākaccānabhaddekarattasuttaṃ  
　　 279. Evaṃ me sutaṃ– ekaṃ samayaṃ bhagavā rājagahe viharati tapodārāme. Atha kho āyasmā samiddhi rattiyā paccūsasamayaṃ paccuṭṭhāya yena tapodo tenupasaṅkami gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha kho aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāyasmā samiddhi tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitā kho sā devatā āyasmantaṃ samiddhiṃ etadavoca– “dhāresi tvaṃ, bhikkhu, bhaddekarattassa uddesañca vibhaṅgañcā”ti? “Na kho ahaṃ, āvuso, dhāremi bhaddekarattassa uddesañca vibhaṅgañca. Tvaṃ panāvuso, dhāresi bhaddekarattassa uddesañca vibhaṅgañcā”ti? “Ahampi kho, bhikkhu, na dhāremi bhaddekarattassa uddesañca vibhaṅgañca. Dhāresi pana tvaṃ, bhikkhu, bhaddekarattiyo gāthā”ti? “Na kho ahaṃ, āvuso, dhāremi bhaddekarattiyo gāthāti. Tvaṃ panāvuso, dhāresi bhaddekarattiyo gāthā”ti? “Ahampi kho, bhikkhu na dhāremi bhaddekarattiyo gāthāti. Uggaṇhāhi tvaṃ, bhikkhu, bhaddekarattassa uddesañca vibhaṅgañca; pariyāpuṇāhi tvaṃ, bhikkhu, bhaddekarattassa uddesañca vibhaṅgañca; dhārehi tvaṃ, bhikkhu, bhaddekarattassa uddesañca vibhaṅgañca. Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako”ti. Idamavoca sā devatā; idaṃ vatvā tatthevantaradhāyi.  
　　 280. Atha kho āyasmā samiddhi tassā rattiyā accayena yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā samiddhi bhagavantaṃ etadavoca–  
　　 “Idhāhaṃ, bhante, rattiyā paccūsasamayaṃ paccuṭṭhāya yena tapodo tenupasaṅkamiṃ gattāni parisiñcituṃ. Tapode gattāni parisiñcitvā paccuttaritvā ekacīvaro aṭṭhāsiṃ gattāni pubbāpayamāno. Atha kho bhante, aññatarā devatā abhikkantāya rattiyā abhikkantavaṇṇā kevalakappaṃ tapodaṃ obhāsetvā yenāhaṃ tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhitā kho sā devatā maṃ etadavoca– ‘dhāresi tvaṃ, bhikkhu, bhaddekarattassa uddesañca vibhaṅgañcā’”ti?  
　　 “Evaṃ vutte ahaṃ, bhante, taṃ devataṃ etadavocaṃ– ‘na kho ahaṃ, āvuso, dhāremi bhaddekarattassa uddesañca vibhaṅgañca. Tvaṃ panāvuso, dhāresi bhaddekarattassa uddesañca vibhaṅgañcā’ti? ‘Ahampi kho, bhikkhu, na dhāremi bhaddekarattassa uddesañca vibhaṅgañca. Dhāresi pana tvaṃ, bhikkhu, bhaddekarattiyo gāthā’ti? ‘Na kho ahaṃ, āvuso, dhāremi bhaddekarattiyo gāthāti. Tvaṃ panāvuso, dhāresi bhaddekarattiyo gāthā’ti? ‘Ahampi kho, bhikkhu, na dhāremi bhaddekarattiyo gāthāti. Uggaṇhāhi tvaṃ, bhikkhu, bhaddekarattassa uddesañca vibhaṅgañca; pariyāpuṇāhi tvaṃ, bhikkhu, bhaddekarattassa uddesañca vibhaṅgañca; dhārehi tvaṃ, bhikkhu, bhaddekarattassa uddesañca vibhaṅgañca. Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako’ti. Idamavoca, bhante, sā devatā; idaṃ vatvā tatthevantaradhāyi. Sādhu me, bhante, bhagavā bhaddekarattassa uddesañca vibhaṅgañca desetū”ti. “Tena hi, bhikkhu, suṇāhi, sādhukaṃ manasi karohi; bhāsissāmī”ti. “Evaṃ, bhante”ti kho āyasmā samiddhi bhagavato paccassosi. Bhagavā etadavoca–  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 Idamavoca bhagavā; idaṃ vatvāna sugato uṭṭhāyāsanā vihāraṃ pāvisi. Atha kho tesaṃ bhikkhūnaṃ acirapakkantassa bhagavato, etadahosi– “idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho –  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 “Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti?  
　　 Atha kho tesaṃ bhikkhūnaṃ etadahosi– “ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ; pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā”ti.  
　　 281. Atha kho te bhikkhū yenāyasmā mahākaccāno tenupasaṅkamiṃsu; upasaṅkamitvā āyasmatā mahākaccānena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ mahākaccānaṃ etadavocuṃ “idaṃ kho no, āvuso kaccāna, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 “Tesaṃ no, āvuso kaccāna, amhākaṃ, acirapakkantassa bhagavato, etadahosi– idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 “Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti? Tesaṃ no āvuso kaccāna, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti. Vibhajatāyasmā mahākaccāno”ti.  
　　 “Seyyathāpi, āvuso, puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ pariyesitabbaṃ maññeyya; evaṃ sampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. So hāvuso, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyātha, yathā vo bhagavā byākareyya tathā naṃ dhāreyyāthā”ti.  
　　 “Addhāvuso kaccāna, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyāma; yathā no bhagavā byākareyya tathā naṃ dhāreyyāma. Api cāyasmā mahākaccāno satthuceva saṃvaṇṇito sambhāvito ca viññūnaṃ sabrahmacārīnaṃ; pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Vibhajatāyasmā mahākaccāno agaruṃ karitvā”ti.  
　　 “Tena hāvuso, suṇātha, sādhukaṃ manasi karotha; bhāsissāmī”ti. “Evamāvuso”ti kho te bhikkhū āyasmato mahākaccānassa paccassosuṃ. Āyasmā mahākaccāno etadavoca–  
　　 “Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 Imassa kho ahaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi–  
　　 282. “Kathañca, āvuso, atītaṃ anvāgameti? Iti me cakkhu ahosi atītamaddhānaṃ iti rūpāti – tattha chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto atītaṃ anvāgameti. Iti me sotaṃ ahosi atītamaddhānaṃ iti saddāti …pe… iti me ghānaṃ ahosi atītamaddhānaṃ iti gandhāti… iti me jivhā ahosi atītamaddhānaṃ iti rasāti… iti me kāyo ahosi atītamaddhānaṃ iti phoṭṭhabbāti… iti me mano ahosi atītamaddhānaṃ iti dhammāti – tattha chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto atītaṃ anvāgameti– evaṃ kho, āvuso, atītaṃ anvāgameti.  
　　 “Kathañca āvuso, atītaṃ nānvāgameti? Iti me cakkhu ahosi atītamaddhānaṃ iti rūpāti– tattha na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto atītaṃ nānvāgameti. Iti me sotaṃ ahosi atītamaddhānaṃ iti saddāti …pe… iti me ghānaṃ ahosi atītamaddhānaṃ iti gandhāti… iti me jivhā ahosi atītamaddhānaṃ iti rasāti… iti me kāyo ahosi atītamaddhānaṃ iti phoṭṭhabbāti… iti me mano ahosi atītamaddhānaṃ iti dhammāti – tattha na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa, na tadabhinandati, na tadabhinandanto atītaṃ nānvāgameti– evaṃ kho, āvuso, atītaṃ nānvāgameti.  
　　 283. “Kathañca āvuso, anāgataṃ paṭikaṅkhati? Iti me cakkhu siyā anāgatamaddhānaṃ iti rūpāti– appaṭiladdhassa paṭilābhāya cittaṃ paṇidahati, cetaso paṇidhānapaccayā tadabhinandati, tadabhinandanto anāgataṃ paṭikaṅkhati. Iti me sotaṃ siyā anāgatamaddhānaṃ iti saddāti …pe… iti me ghānaṃ siyā anāgatamaddhānaṃ iti gandhāti… iti me jivhā siyā anāgatamaddhānaṃ iti rasāti… iti me kāyo siyā anāgatamaddhānaṃ iti phoṭṭhabbāti… iti me mano siyā anāgatamaddhānaṃ iti dhammāti– appaṭiladdhassa paṭilābhāya cittaṃ paṇidahati, cetaso paṇidhānapaccayā tadabhinandati, tadabhinandanto anāgataṃ paṭikaṅkhati– evaṃ kho, āvuso, anāgataṃ paṭikaṅkhati.  
　　 “Kathañca, āvuso, anāgataṃ nappaṭikaṅkhati? Iti me cakkhu siyā anāgatamaddhānaṃ iti rūpāti– appaṭiladdhassa paṭilābhāya cittaṃ nappaṇidahati cetaso appaṇidhānapaccayā na tadabhinandati, na tadabhinandanto anāgataṃ nappaṭikaṅkhati. Iti me sotaṃ siyā anāgatamaddhānaṃ iti saddāti …pe… iti me ghānaṃ siyā anāgatamaddhānaṃ iti gandhāti… iti me jivhā siyā anāgatamaddhānaṃ iti rasāti… iti me kāyo siyā anāgatamaddhānaṃ iti phoṭṭhabbāti… iti me mano siyā anāgatamaddhānaṃ iti dhammāti – appaṭiladdhassa paṭilābhāya cittaṃ nappaṇidahati, cetaso appaṇidhānapaccayā na tadabhinandati, na tadabhinandanto anāgataṃ nappaṭikaṅkhati– evaṃ kho, āvuso, anāgataṃ nappaṭikaṅkhati.  
　　 284. “Kathañca, āvuso, paccuppannesu dhammesu saṃhīrati? Yañcāvuso, cakkhu ye ca rūpā ubhayametaṃ paccuppannaṃ. Tasmiṃ ce paccuppanne chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṃhīrati. Yañcāvuso, sotaṃ ye ca saddā …pe… yañcāvuso, ghānaṃ ye ca gandhā… yā cāvuso, jivhā ye ca rasā… yo cāvuso, kāyo ye ca phoṭṭhabbā… yo cāvuso, mano ye ca dhammā– ubhayametaṃ paccuppannaṃ. Tasmiṃ ce paccuppanne chandarāgappaṭibaddhaṃ hoti viññāṇaṃ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṃhīrati– evaṃ kho, āvuso, paccuppannesu dhammesu saṃhīrati.  
　　 “Kathañca āvuso, paccuppannesu dhammesu na saṃhīrati? Yañcāvuso, cakkhu ye ca rūpā– ubhayametaṃ paccuppannaṃ. Tasmiṃ ce paccuppanne na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṃhīrati. Yañcāvuso, sotaṃ ye ca saddā …pe… yañcāvuso, ghānaṃ ye ca gandhā… yā cāvuso, jivhā ye ca rasā… yo cāvuso, kāyo ye ca phoṭṭhabbā… yo cāvuso, mano ye ca dhammā– ubhayametaṃ paccuppannaṃ. Tasmiṃ ce paccuppanne na chandarāgappaṭibaddhaṃ hoti viññāṇaṃ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṃhīrati– evaṃ kho, āvuso, paccuppannesu dhammesu na saṃhīrati.  
　　 285. “Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 “Imassa kho ahaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. Ākaṅkhamānā ca pana tumhe āyasmanto bhagavantaṃyeva upasaṅkamitvā etamatthaṃ paṭipuccheyyātha, yathā vo bhagavā byākaroti tathā naṃ dhāreyyāthā”ti.  
　　 Atha kho te bhikkhū āyasmato mahākaccānassa bhāsitaṃ abhinanditvā anumoditvā uṭṭhāyāsanā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ– “yaṃ kho no, bhante, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 Tesaṃ no, bhante, amhākaṃ, acirapakkantassa bhagavato, etadahosi – “idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho–  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 “‘Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? Tesaṃ no, bhante, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti. Atha kho mayaṃ, bhante, yenāyasmā mahākaccāno tenupasaṅkamimha; upasaṅkamitvā āyasmantaṃ mahākaccānaṃ etamatthaṃ paṭipucchimha. Tesaṃ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.  
　　 “Paṇḍito, bhikkhave, mahākaccāno; mahāpañño, bhikkhave mahākaccāno. Maṃ cepi tumhe, bhikkhave, etamatthaṃ paṭipuccheyyātha, ahampi taṃ evamevaṃ byākareyyaṃ yathā taṃ mahākaccānena byākataṃ. Eso, cevetassa attho. Evañca naṃ dhārethā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Mahākaccānabhaddekarattasuttaṃ niṭṭhitaṃ tatiyaṃ.