---
title: 中部114经:应行与不应行经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部114经 应行与不应行经

我曾这样听闻：一时，世尊住在舍卫城祇园的给孤独园。在那儿，世尊对比丘们说：“比丘们！”那些比丘回答世尊：“尊者！”世尊如此说道：“比丘们，我将向你们宣说应行与不应行之法门。你们仔细听，善加作意；我将宣说。”那些比丘回答世尊：“是的，尊者！”世尊如此说道：

“比丘们，我说身行有两种：应行与不应行；两者都是不同的身行。比丘们，我说语行有两种：应行与不应行；两者都是不同的语行。比丘们，我说意行有两种：应行与不应行；两者都是不同的意行。比丘们，我说心生有两种：应行与不应行；两者都是不同的心生。比丘们，我说想得有两种：应行与不应行；两者都是不同的想得。比丘们，我说见得有两种：应行与不应行；两者都是不同的见得。比丘们，我说有得有两种：应行与不应行；两者都是不同的有得。”

世尊说完此话后，尊者舍利弗对世尊说：“尊者，世尊简略所说，未详细解说其义，我如此详细理解其义。”

“‘比丘们，我说身行有两种：应行与不应行；两者都是不同的身行’——世尊如此说过。这是指什么而说的呢？尊者，若行某种身行，不善法增长，善法衰退，则这种身行不应行；尊者，若行某种身行，不善法衰退，善法增长，则这种身行应行。

“尊者，行何种身行，不善法增长，善法衰退呢？尊者，在此，有人杀生，凶残，手染鲜血，专事杀害捶打，对众生毫无慈悲；又有人不予而取，他人之物，无论是在村中或在林中，未予之物，属偷盗者，他取用；又有人邪淫，对于那些受母亲保护、父亲保护、父母保护、兄弟保护、姐妹保护、亲戚保护、家族保护、法保护，有丈夫的，受罚的，乃至仅以花鬘系缚的女子，他行淫——尊者，行这种身行，不善法增长，善法衰退。

“尊者，行何种身行，不善法衰退，善法增长呢？尊者，在此，有人断除杀生，远离杀生，放下刀杖，怀惭愧心，具慈悲心，为一切众生之利益与安乐而住；断除不予而取，远离不予而取，他人之物，无论是在村中或在林中，未予之物，属偷盗者，他不起取用之心；断除邪淫，远离邪淫，对于那些受母亲保护、父亲保护、父母保护、兄弟保护、姐妹保护、亲戚保护、家族保护、法保护，有丈夫的，受罚的，乃至仅以花鬘系缚的女子，他不行淫——尊者，行这种身行，不善法衰退，善法增长。‘比丘们，我说身行有两种：应行与不应行；两者都是不同的身行’——世尊所说的就是指此而言。

“‘比丘们，我说语行有两种：应行与不应行；两者都是不同的语行’——世尊如此说过。这是指什么而说的呢？尊者，若行某种语行，不善法增长，善法衰退，则这种语行不应行；尊者，若行某种语行，不善法衰退，善法增长，则这种语行应行。

“尊者，行何种语行，不善法增长，善法衰退呢？尊者，在此，有人说妄语，或在集会中，或在会议中，或在亲属中，或在团体中，或在王室中，被带来作证，被问：‘喂，先生，你所知的，请说。’他不知而言：‘我知。’或知而言：‘我不知。’不见而言：‘我见。’或见而言：‘我未见。’——无论为自己之故，或为他人之故，或为少许物质之故，他故意说妄语；又有人说离间语，从这边听到，去那边说，以离间这些人；或从那边听到，来这边说，以离间那些人——如此，他离间已和合者，或助长已离间者，乐于争执，喜于争执，乐于离间，说离间之语；又有人说恶语，那种话是刺耳的，粗糙的，严厉的，伤害他人的，激怒他人的，不导致三摩地的，他说了这种话；又有人说绮语，不适时而语，不真实而语，无意义而语，不合法而语，不依律而语，说无价值之语，不适时，无根据，无限制，无意义——尊者，行这种语行，不善法增长，善法衰退。

“尊者，行何种语行，不善法衰退，善法增长呢？尊者，在此，有人断除妄语，远离妄语，或在集会中，或在会议中，或在亲属中，或在团体中，或在王室中，被带来作证，被问：‘喂，先生，你所知的，请说。’他不知而言：‘我不知。’或知而言：‘我知。’不见而言：‘我未见。’或见而言：‘我见。’——无论为自己之故，或为他人之故，或为少许物质之故，他不说故意之妄语；断除离间语，远离离间语，从这边听到，不去那边说，以离间这些人；或从那边听到，不来这边说，以离间那些人——如此，他连结已离间者，助长已和合者，乐于和合，喜于和合，乐于和合，说和合之语；断除恶语，远离恶语，那种话是温和的，悦耳的，可爱的，入心的，礼貌的，大众喜爱的，大众可意的，他说了这种话；断除绮语，远离绮语，适时而语，真实而语，有意义而语，合法而语，依律而语，说有价值之语，适时，有根据，有限制，有意义——尊者，行这种语行，不善法衰退，善法增长。‘比丘们，我说语行有两种：应行与不应行；两者都是不同的语行’——世尊所说的就是指此而言。

“‘比丘们，我说意行有两种：应行与不应行；两者都是不同的意行’——世尊如此说过。这是指什么而说的呢？尊者，若行某种意行，不善法增长，善法衰退，则这种意行不应行；尊者，若行某种意行，不善法衰退，善法增长，则这种意行应行。

“尊者，行何种意行，不善法增长，善法衰退呢？尊者，在此，有人贪婪，对他人之物生起贪婪之念：‘愿他人的东西属于我！’又有人心怀瞋恚，心意被恶意所污染：‘愿这些众生被杀害，被摧毁，被灭绝，被消灭，或不存在！’——尊者，行这种意行，不善法增长，善法衰退。

“尊者，行何种意行，不善法衰退，善法增长呢？尊者，在此，有人不贪婪，对他人之物不起贪婪之念：‘愿他人的东西属于我！’又有人心无瞋恚，心意不被恶意所污染：‘愿这些众生无怨，无恼，无苦，幸福地生活！’——尊者，行这种意行，不善法衰退，善法增长。‘比丘们，我说意行有两种：应行与不应行；两者都是不同的意行’——世尊所说的就是指此而言。

“‘比丘们，我说心生有两种：应行与不应行；两者都是不同的心生’——世尊如此说过。这是指什么而说的呢？尊者，若行某种心生，不善法增长，善法衰退，则这种心生不应行；尊者，若行某种心生，不善法衰退，善法增长，则这种心生应行。

“尊者，行何种心生，不善法增长，善法衰退呢？尊者，在此，有人贪婪，心伴随贪婪而住；心怀瞋恚，心伴随瞋恚而住；心怀恼害，心伴随恼害而住——尊者，行这种心生，不善法增长，善法衰退。

“尊者，行何种心生，不善法衰退，善法增长呢？尊者，在此，有人不贪婪，心伴随不贪婪而住；心无瞋恚，心伴随无瞋恚而住；心无恼害，心伴随无恼害而住——尊者，行这种心生，不善法衰退，善法增长。‘比丘们，我说心生有两种：应行与不应行；两者都是不同的心生’——世尊所说的就是指此而言。

“‘比丘们，我说想得有两种：应行与不应行；两者都是不同的想得’——世尊如此说过。这是指什么而说的呢？尊者，若行某种想得，不善法增长，善法衰退，则这种想得不应行；尊者，若行某种想得，不善法衰退，善法增长，则这种想得应行。

“尊者，行何种想得，不善法增长，善法衰退呢？尊者，在此，有人贪婪，想伴随贪婪而住；心怀瞋恚，想伴随瞋恚而住；心怀恼害，想伴随恼害而住——尊者，行这种想得，不善法增长，善法衰退。

“尊者，行何种想得，不善法衰退，善法增长呢？尊者，在此，有人不贪婪，想伴随不贪婪而住；心无瞋恚，想伴随无瞋恚而住；心无恼害，想伴随无恼害而住——尊者，行这种想得，不善法衰退，善法增长。‘比丘们，我说想得有两种：应行与不应行；两者都是不同的想得’——世尊所说的就是指此而言。

“‘比丘们，我说见得有两种：应行与不应行；两者都是不同的见得’——世尊如此说过。这是指什么而说的呢？尊者，若行某种见得，不善法增长，善法衰退，则这种见得不应行；尊者，若行某种见得，不善法衰退，善法增长，则这种见得应行。

“尊者，行何种见得，不善法增长，善法衰退呢？尊者，在此，有人持邪见，认为：‘没有布施，没有供养，没有祭祀，没有善恶业的果报，没有此世，没有他世，没有母亲，没有父亲，没有化生众生，世间没有正行、正向的沙门婆罗门，他们不能亲身证得此世与他世并宣说。’——尊者，行这种见得，不善法增长，善法衰退。

“尊者，行何种见得，不善法衰退，善法增长呢？尊者，在此，有人持正见，认为：‘有布施，有供养，有祭祀，有善恶业的果报，有此世，有他世，有母亲，有父亲，有化生众生，世间有正行、正向的沙门婆罗门，他们能亲身证得此世与他世并宣说。’——尊者，行这种见得，不善法衰退，善法增长。‘比丘们，我说见得有两种：应行与不应行；两者都是不同的见得’——世尊所说的就是指此而言。

“‘比丘们，我说有得有两种：应行与不应行；两者都是不同的有得’——世尊如此说过。这是指什么而说的呢？尊者，若行某种有得，不善法增长，善法衰退，则这种有得不应行；尊者，若行某种有得，不善法衰退，善法增长，则这种有得应行。

“尊者，行何种有得，不善法增长，善法衰退呢？尊者，若生起有苦恼之有得，不善法增长，善法衰退，因为未究竟；尊者，若生起无苦恼之有得，不善法衰退，善法增长，因为已究竟。‘比丘们，我说有得有两种：应行与不应行；两者都是不同的有得’——世尊所说的就是指此而言。

“尊者，世尊简略所说，未详细解说其义，我如此详细理解其义。”

“善哉！善哉！舍利弗！舍利弗，你如此详细理解我简略所说，未详细解说其义，真是太好了！

“‘比丘们，我说身行有两种：应行与不应行；两者都是不同的身行’——我如此说过。这是指什么而说的呢？舍利弗，若行某种身行，不善法增长，善法衰退，则这种身行不应行；舍利弗，若行某种身行，不善法衰退，善法增长，则这种身行应行。

“舍利弗，行何种身行，不善法增长，善法衰退呢？舍利弗，在此，有人杀生，凶残，手染鲜血，专事杀害捶打，对众生毫无慈悲；又有人不予而取，他人之物，无论是在村中或在林中，未予之物，属偷盗者，他取用；又有人邪淫，对于那些受母亲保护、父亲保护、父母保护、兄弟保护、姐妹保护、亲戚保护、家族保护、法保护，有丈夫的，受罚的，乃至仅以花鬘系缚的女子，他行淫——舍利弗，行这种身行，不善法增长，善法衰退。

“舍利弗，行何种身行，不善法衰退，善法增长呢？舍利弗，在此，有人断除杀生，远离杀生，放下刀杖，怀惭愧心，具慈悲心，为一切众生之利益与安乐而住；断除不予而取，远离不予而取，他人之物，无论是在村中或在林中，未予之物，属偷盗者，他不起取用之心；断除邪淫，远离邪淫，对于那些受母亲保护、父亲保护、父母保护、兄弟保护、姐妹保护、亲戚保护、家族保护，法保护，有丈夫的，受罚的，乃至仅以花鬘系缚的女子，他不行淫——舍利弗，行这种身行，不善法衰退，善法增长。‘比丘们，我说身行有两种：应行与不应行；两者都是不同的身行’——我所说的就是指此而言。

“比丘们，我说语行有两种……意行有两种……心生有两种……想得有两种……见得有两种……。

“‘比丘们，我说有得有两种：应行与不应行；两者都是不同的有得’——我如此说过。这是指什么而说的呢？舍利弗，若行某种有得，不善法增长，善法衰退，则这种有得不应行；舍利弗，若行某种有得，不善法衰退，善法增长，则这种有得应行。

“舍利弗，行何种有得，不善法增长，善法衰退呢？舍利弗，若生起有苦恼之有得，不善法增长，善法衰退，因为未究竟；舍利弗，若生起无苦恼之有得，不善法衰退，善法增长，因为已究竟。‘比丘们，我说有得有两种：应行与不应行；两者都是不同的有得’——我所说的就是指此而言。舍利弗，我简略所说的，其义应如此详细理解。

“舍利弗，我说眼所识之色有两种：应行与不应行；舍利弗，我说耳所识之声有两种：应行与不应行；舍利弗，我说鼻所识之香有两种：应行与不应行；舍利弗，我说舌所识之味有两种：应行与不应行；舍利弗，我说身所识之触有两种：应行与不应行；舍利弗，我说意所识之法有两种：应行与不应行。”

世尊说完此话后，尊者舍利弗对世尊说：“尊者，世尊简略所说，未详细解说其义，我如此详细理解其义。‘舍利弗，我说眼所识之色有两种：应行与不应行’——世尊如此说过。这是指什么而说的呢？尊者，若行某种眼所识之色，不善法增长，善法衰退，则这种眼所识之色不应行；尊者，若行某种眼所识之色，不善法衰退，善法增长，则这种眼所识之色应行。‘舍利弗，我说眼所识之色有两种：应行与不应行’——世尊所说的就是指此而言。

“舍利弗，我说耳所识之声……这种耳所识之声不应行……这种耳所识之声应行……这种鼻所识之香不应行……这种鼻所识之香应行……这种舌所识之味不应行……这种舌所识之味应行……舍利弗，我说身所识之触……这种身所识之触不应行……这种身所识之触应行。

“‘舍利弗，我说意所识之法有两种：应行与不应行’——世尊如此说过。这是指什么而说的呢？尊者，若行某种意所识之法，不善法增长，善法衰退，则这种意所识之法不应行；尊者，若行某种意所识之法，不善法衰退，善法增长，则这种意所识之法应行。‘舍利弗，我说意所识之法有两种：应行与不应行’——世尊所说的就是指此而言。尊者，世尊简略所说，未详细解说其义，我如此详细理解其义。”

“善哉！善哉！舍利弗！舍利弗，你如此详细理解我简略所说，未详细解说其义，真是太好了！‘舍利弗，我说眼所识之色有两种：应行与不应行’——我如此说过。这是指什么而说的呢？舍利弗，若行某种眼所识之色，不善法增长，善法衰退，则这种眼所识之色不应行；舍利弗，若行某种眼所识之色，不善法衰退，善法增长，则这种眼所识之色应行。‘舍利弗，我说眼所识之色有两种：应行与不应行’——我所说的就是指此而言。

“舍利弗，我说耳所识之声……这种耳所识之声不应行……这种耳所识之声应行……这种鼻所识之香不应行……这种鼻所识之香应行……这种舌所识之味不应行……这种舌所识之味应行……这种身所识之触不应行……这种身所识之触应行。

“舍利弗，我说意所识之法……这种意所识之法不应行……这种意所识之法应行。‘舍利弗，我说意所识之法有两种：应行与不应行’——我所说的就是指此而言。舍利弗，我简略所说的，其义应如此详细理解。

“舍利弗，我说衣有两种：应行与不应行……舍利弗，我说乞食有两种……舍利弗，我说住处有两种……舍利弗，我说村庄有两种……舍利弗，我说市镇有两种……舍利弗，我说城市有两种……舍利弗，我说地方有两种……舍利弗，我说人有两种：应行与不应行。”

世尊说完此话后，尊者舍利弗对世尊说：“尊者，世尊简略所说，未详细解说其义，我如此详细理解其义。‘舍利弗，我说衣有两种：应行与不应行’——世尊如此说过。这是指什么而说的呢？尊者，若行某种衣，不善法增长，善法衰退，则这种衣不应行；尊者，若行某种衣，不善法衰退，善法增长，则这种衣应行。‘舍利弗，我说衣有两种：应行与不应行’——世尊所说的就是指此而言。

“舍利弗，我说乞食……这种乞食不应行……这种乞食应行……舍利弗，我说住处……这种住处不应行……这种住处应行……舍利弗，我说村庄……这种村庄不应行……这种村庄应行……这种市镇不应行……这种市镇应行……这种城市不应行……这种城市应行……这种地方不应行……这种地方应行。

“‘舍利弗，我说人有两种：应行与不应行’——世尊如此说过。这是指什么而说的呢？尊者，若行某种人，不善法增长，善法衰退，则这种人不应行；尊者，若行某种人，不善法衰退，善法增长，则这种人应行。‘舍利弗，我说人有两种：应行与不应行’——世尊所说的就是指此而言。尊者，世尊简略所说，未详细解说其义，我如此详细理解其义。”

“善哉！善哉！舍利弗！舍利弗，你如此详细理解我简略所说，未详细解说其义，真是太好了！‘舍利弗，我说衣有两种：应行与不应行’——我如此说过。这是指什么而说的呢？舍利弗，若行某种衣，不善法增长，善法衰退，则这种衣不应行；舍利弗，若行某种衣，不善法衰退，善法增长，则这种衣应行。‘舍利弗，我说衣有两种：应行与不应行’——我所说的就是指此而言。（如同第一部分一样详细展开）这种乞食……这种住处……这种村庄……这种市镇……这种城市……这种地方。

“‘舍利弗，我说人有两种：应行与不应行’——我如此说过。这是指什么而说的呢？舍利弗，若行某种人，不善法增长，善法衰退，则这种人不应行；舍利弗，若行某种人，不善法衰退，善法增长，则这种人应行。‘舍利弗，我说人有两种：应行与不应行’——我所说的就是指此而言。舍利弗，我简略所说的，其义应如此详细理解。

“舍利弗，如果所有的刹帝利都能如此详细理解我简略所说的义理，那将对所有的刹帝利长期带来利益和安乐。舍利弗，如果所有的婆罗门……舍利弗，如果所有的吠舍……舍利弗，如果所有的首陀罗都能如此详细理解我简略所说的义理，那将对所有的首陀罗长期带来利益和安乐。舍利弗，如果包含天神、魔罗、梵天，以及沙门婆罗门、天与人等众生都能如此详细理解我简略所说的义理，那将对包含天神、魔罗、梵天，以及沙门婆罗门、天与人等众生长期带来利益和安乐。”

世尊如此说道。尊者舍利弗心悦诚服，欢喜世尊所说。

应行与不应行经第四终。  
巴利语经文  
MN.114/(4) Sevitabbāsevitabbasuttaṃ  
　　 109. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “sevitabbāsevitabbaṃ vo, bhikkhave, dhammapariyāyaṃ desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “Kāyasamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ kāyasamācāraṃ. Vacīsamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ vacīsamācāraṃ. Manosamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ manosamācāraṃ. Cittuppādaṃpāhaṃ, bhikkhave, duvidhena vadāmi – sevitabbampi, asevitabbampi; tañca aññamaññaṃ cittuppādaṃ. Saññāpaṭilābhaṃpāhaṃ, bhikkhave, duvidhena vadāmi– sevitabbampi asevitabbampi; tañca aññamaññaṃ saññāpaṭilābhaṃ. Diṭṭhipaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ diṭṭhipaṭilābhaṃ. Attabhāvapaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ attabhāvapaṭilābhan”ti.  
　　 Evaṃ vutte āyasmā sāriputto bhagavantaṃ etadavoca– “imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāmi.  
　　 110. “‘Kāyasamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ kāyasamācāran’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, kāyasamācāraṃ sevato akusalā dhammā abhivaḍḍhanti, kusalā dhammā parihāyanti, evarūpo kāyasamācāro na sevitabbo; yathārūpañca kho, bhante, kāyasamācāraṃ sevato akusalā dhammā parihāyanti, kusalā dhammā abhivaḍḍhanti, evarūpo kāyasamācāro sevitabbo.  
　　 111. “Kathaṃrūpaṃ, bhante, kāyasamācāraṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco pāṇātipātī hoti luddo lohitapāṇi hatappahate niviṭṭho adayāpanno pāṇabhūtesu; adinnādāyī kho pana hoti, yaṃ taṃ parassa paravittūpakaraṇaṃ gāmagataṃ vā araññagataṃ vā taṃ adinnaṃ theyyasaṅkhātaṃ ādātā hoti; kāmesumicchācārī kho pana hoti, yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi tathārūpāsu cārittaṃ āpajjitā hoti– evarūpaṃ, bhante, kāyasamācāraṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ bhante, kāyasamācāraṃ sevato akusalā dhammā parihāyanti, kusalā dhammā abhivaḍḍhanti? Idha, bhante, ekacco pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati; adinnādānaṃ pahāya adinnādānā paṭivirato hoti, yaṃ taṃ parassa paravittūpakaraṇaṃ gāmagataṃ vā araññagataṃ vā taṃ nādinnaṃ theyyasaṅkhātaṃ ādātā hoti; kāmesumicchācāraṃ pahāya kāmesumicchācārā paṭivirato hoti, yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi tathārūpāsu na cārittaṃ āpajjitā hoti– evarūpaṃ, bhante, kāyasamācāraṃ sevato akusalā dhammā parihāyanti, kusalā dhammā abhivaḍḍhanti. ‘Kāyasamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ kāyasamācāran’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 “‘Vacīsamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ vacīsamācāran’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ Yathārūpaṃ, bhante, vacīsamācāraṃ sevato akusalā dhammā abhivaḍḍhanti, kusalā dhammā parihāyanti, evarūpo vacīsamācāro na sevitabbo; yathārūpañca kho, bhante, vacīsamācāraṃ sevato akusalā dhammā parihāyanti, kusalā dhammā abhivaḍḍhanti evarūpo vacīsamācāro sevitabbo.  
　　 112. “Kathaṃrūpaṃ, bhante, vacīsamācāraṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco musāvādī hoti, sabhāgato vā parisāgato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho– ‘ehambho purisa, yaṃ jānāsi taṃ vadehī’ti so ajānaṃ vā āha– ‘jānāmī’ti, jānaṃ vā āha– ‘na jānāmī’ti; apassaṃ vā āha– ‘passāmī’ti, passaṃ vā āha– ‘na passāmī’ti– iti attahetu vā parahetu vā āmisakiñcikkhahetu vā sampajānamusā bhāsitā hoti; pisuṇavāco kho pana hoti, ito sutvā amutra akkhātā imesaṃ bhedāya, amutra vā sutvā imesaṃ akkhātā amūsaṃ bhedāya– iti samaggānaṃ vā bhettā, bhinnānaṃ vā anuppadātā, vaggārāmo, vaggarato, vagganandī, vaggakaraṇiṃ vācaṃ bhāsitā hoti; pharusavāco kho pana hoti, yā sā vācā kaṇḍakā kakkasā pharusā parakaṭukā parābhisajjanī kodhasāmantā asamādhisaṃvattanikā, tathārūpiṃ vācaṃ bhāsitā hoti; samphappalāpī kho pana hoti akālavādī abhūtavādī anatthavādī adhammavādī avinayavādī, anidhānavatiṃ vācaṃ bhāsitā hoti akālena anapadesaṃ apariyantavatiṃ anatthasaṃhitaṃ– evarūpaṃ, bhante, vacīsamācāraṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, bhante, vacīsamācāraṃ sevato akusalā dhammā parihāyanti kusalā dhammā abhivaḍḍhanti? Idha, bhante, ekacco musāvādaṃ pahāya musāvādā paṭivirato hoti sabhāgato vā parisāgato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho– ‘ehambho purisa, yaṃ jānāsi taṃ vadehī’ti so ajānaṃ vā āha– ‘na jānāmī’ti, jānaṃ vā āha– ‘jānāmī’ti, apassaṃ vā āha– ‘na passāmī’ti, passaṃ vā āha– ‘passāmī’ti iti attahetu vā parahetu vā āmisakiñcikkhahetu vā na sampajānamusā bhāsitā hoti; pisuṇaṃ vācaṃ pahāya pisuṇāya vācāya paṭivirato hoti, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya– iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti; pharusaṃ vācaṃ pahāya pharusāya vācāya paṭivirato hoti, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti; samphappalāpaṃ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā hoti kālena sāpadesaṃ pariyantavatiṃ atthasaṃhitaṃ– evarūpaṃ, bhante, vacīsamācāraṃ sevato akusalā dhammā parihāyanti, kusalā dhammā abhivaḍḍhanti. ‘Vacīsamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ vacīsamācāran’ti iti yaṃ taṃ vuttaṃ bhagavatā idametaṃ paṭicca vuttaṃ.  
　　 “‘Manosamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ manosamācāran’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, manosamācāraṃ sevato akusalā dhammā abhivaḍḍhanti, kusalā dhammā parihāyanti evarūpo manosamācāro na sevitabbo; yathārūpañca kho, bhante, manosamācāraṃ sevato akusalā dhammā parihāyanti, kusalā dhammā abhivaḍḍhanti evarūpo manosamācāro sevitabbo.  
　　 113. “Kathaṃrūpaṃ, bhante, manosamācāraṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco abhijjhālu hoti, yaṃ taṃ parassa paravittūpakaraṇaṃ taṃ abhijjhātā hoti– ‘aho vata yaṃ parassa taṃ mamassā’ti; byāpannacitto kho pana hoti paduṭṭhamanasaṅkappo ‘ime sattā haññantu vā vajjhantu vā ucchijjantu vā vinassantu vā mā vā ahesun’ti– evarūpaṃ, bhante, manosamācāraṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, bhante, manosamācāraṃ sevato akusalā dhammā parihāyanti, kusalā dhammā abhivaḍḍhanti? Idha, bhante, ekacco anabhijjhālu hoti, yaṃ taṃ parassa paravittūpakaraṇaṃ taṃ nābhijjhātā hoti– ‘aho vata yaṃ parassa taṃ mamassā’ti; abyāpannacitto kho pana hoti appaduṭṭhamanasaṅkappo ‘ime sattā averā abyābajjhā anīghā sukhī attānaṃ pariharantū’ti– evarūpaṃ, bhante, manosamācāraṃ sevato akusalā dhammā parihāyanti, kusalā dhammā abhivaḍḍhanti. ‘Manosamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ manosamācāran’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 114. “‘Cittuppādaṃpāhaṃ, bhikkhave, duvidhena vadāmi – sevitabbampi, asevitabbampi; tañca aññamaññaṃ cittuppādan’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, cittuppādaṃ sevato akusalā dhammā abhivaḍḍhanti, kusalā dhammā parihāyanti evarūpo cittuppādo na sevitabbo; yathārūpañca kho, bhante, cittuppādaṃ sevato akusalā dhammā parihāyanti, kusalā dhammā abhivaḍḍhanti evarūpo cittuppādo sevitabbo.  
　　 “Kathaṃrūpaṃ, bhante, cittuppādaṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco abhijjhālu hoti, abhijjhāsahagatena cetasā viharati; byāpādavā hoti, byāpādasahagatena cetasā viharati; vihesavā hoti, vihesāsahagatena cetasā viharati– evarūpaṃ, bhante, cittuppādaṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, bhante, cittuppādaṃ sevato akusalā dhammā parihāyanti kusalā dhammā abhivaḍḍhanti? Idha, bhante, ekacco anabhijjhālu hoti, anabhijjhāsahagatena cetasā viharati; abyāpādavā hoti, abyāpādasahagatena cetasā viharati; avihesavā hoti, avihesāsahagatena cetasā viharati– evarūpaṃ, bhante, cittuppādaṃ sevato akusalā dhammā parihāyanti, kusalā dhammā abhivaḍḍhanti. ‘Cittuppādaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ cittuppādan’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 115. “‘Saññāpaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ saññāpaṭilābhan’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, saññāpaṭilābhaṃ sevato akusalā dhammā abhivaḍḍhanti, kusalā dhammā parihāyanti evarūpo saññāpaṭilābho na sevitabbo; yathārūpañca kho, bhante, saññāpaṭilābhaṃ sevato akusalā dhammā parihāyanti, kusalā dhammā abhivaḍḍhanti evarūpo saññāpaṭilābho sevitabbo.  
　　 “Kathaṃrūpaṃ, bhante, saññāpaṭilābhaṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco abhijjhālu hoti, abhijjhāsahagatāya saññāya viharati; byāpādavā hoti, byāpādasahagatāya saññāya viharati; vihesavā hoti, vihesāsahagatāya saññāya viharati– evarūpaṃ, bhante, saññāpaṭilābhaṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, bhante, saññāpaṭilābhaṃ sevato akusalā dhammā parihāyanti, kusalā dhammā abhivaḍḍhanti? Idha, bhante, ekacco anabhijjhālu hoti, anabhijjhāsahagatāya saññāya viharati; abyāpādavā hoti, abyāpādasahagatāya saññāya viharati; avihesavā hoti, avihesāsahagatāya saññāya viharati– evarūpaṃ, bhante, saññāpaṭilābhaṃ sevato akusalā dhammā parihāyanti, kusalā dhammā abhivaḍḍhanti. ‘Saññāpaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ saññāpaṭilābhan’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 116. “‘Diṭṭhipaṭilābhaṃpāhaṃ bhikkhave, duvidhena vadāmi– sevitabbampi, asevitabbampi; tañca aññamaññaṃ diṭṭhipaṭilābhan’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, diṭṭhipaṭilābhaṃ sevato akusalā dhammā abhivaḍḍhanti, kusalā dhammā parihāyanti evarūpo diṭṭhipaṭilābho na sevitabbo; yathārūpañca kho, bhante, diṭṭhipaṭilābhaṃ sevato akusalā dhammā parihāyanti, kusalā dhammā abhivaḍḍhanti– evarūpo diṭṭhipaṭilābho sevitabbo.  
　　 “Kathaṃrūpaṃ, bhante, diṭṭhipaṭilābhaṃ sevato akusalā dhammā abhivaḍḍhanti, kusalā dhammā parihāyanti? Idha, bhante, ekacco evaṃdiṭṭhiko hoti– ‘natthi dinnaṃ, natthi yiṭṭhaṃ, natthi hutaṃ natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti– evarūpaṃ, bhante, diṭṭhipaṭilābhaṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, bhante, diṭṭhipaṭilābhaṃ sevato akusalā dhammā parihāyanti, kusalā dhammā abhivaḍḍhanti? Idha, bhante, ekacco evaṃdiṭṭhiko hoti– ‘atthi dinnaṃ, atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko, atthi ayaṃ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti – evarūpaṃ, bhante, diṭṭhipaṭilābhaṃ sevato akusalā dhammā parihāyanti, kusalā dhammā abhivaḍḍhanti. ‘Diṭṭhipaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ diṭṭhipaṭilābhan’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 117. “‘Attabhāvapaṭilābhaṃpāhaṃ bhikkhave, duvidhena vadāmi– sevitabbampi, asevitabbampi; tañca aññamaññaṃ attabhāvapaṭilābhan’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, attabhāvapaṭilābhaṃ sevato akusalā dhammā abhivaḍḍhanti, kusalā dhammā parihāyanti– evarūpo attabhāvapaṭilābho na sevitabbo; yathārūpañca kho, bhante, attabhāvapaṭilābhaṃ sevato akusalā dhammā parihāyanti, kusalā dhammā abhivaḍḍhanti– evarūpo attabhāvapaṭilābho sevitabbo.  
　　 “Kathaṃrūpaṃ, bhante, attabhāvapaṭilābhaṃ sevato akusalā dhammā abhivaḍḍhanti, kusalā dhammā parihāyanti? Sabyābajjhaṃ, bhante, attabhāvapaṭilābhaṃ abhinibbattayato apariniṭṭhitabhāvāya akusalā dhammā abhivaḍḍhanti, kusalā dhammā parihāyanti; abyābajjhaṃ, bhante, attabhāvapaṭilābhaṃ abhinibbattayato pariniṭṭhitabhāvāya akusalā dhammā parihāyanti, kusalā dhammā abhivaḍḍhanti. ‘Attabhāvapaṭilābhaṃpāhaṃ, bhikkhave, duvidhena vadāmi– sevitabbampi asevitabbampi; tañca aññamaññaṃ attabhāvapaṭilābhan’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 “Imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāmī”ti.  
　　 118. “Sādhu sādhu, sāriputta! Sādhu kho tvaṃ, sāriputta, imassa mayā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāsi.  
　　 “‘Kāyasamācāraṃpāhaṃ, bhikkhave, duvidhena vadāmi sevitabbampi, asevitabbampi; tañca aññamaññaṃ kāyasamācāran’ti– iti kho panetaṃ vuttaṃ mayā. Kiñcetaṃ paṭicca vuttaṃ? Yathārūpaṃ, sāriputta, kāyasamācāraṃ sevato akusalā dhammā abhivaḍḍhanti, kusalā dhammā parihāyanti evarūpo kāyasamācāro na sevitabbo; yathārūpañca kho, sāriputta, kāyasamācāraṃ sevato akusalā dhammā parihāyanti, kusalā dhammā abhivaḍḍhanti– evarūpo kāyasamācāro sevitabbo.  
　　 “Kathaṃrūpaṃ sāriputta, kāyasamācāraṃ sevato akusalā dhammā abhivaḍḍhanti, kusalā dhammā parihāyanti? Idha, sāriputta, ekacco pāṇātipātī hoti luddo lohitapāṇi hatappahate niviṭṭho adayāpanno pāṇabhūtesu; adinnādāyī kho pana hoti, yaṃ taṃ parassa paravittūpakaraṇaṃ gāmagataṃ vā araññagataṃ vā taṃ adinnaṃ theyyasaṅkhātaṃ ādātā hoti; kāmesumicchācārī kho pana hoti, yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi tathārūpāsu cārittaṃ āpajjitā hoti– evarūpaṃ, sāriputta, kāyasamācāraṃ sevato akusalā dhammā abhivaḍḍhanti, kusalā dhammā parihāyanti.  
　　 “Kathaṃrūpaṃ, sāriputta, kāyasamācāraṃ sevato akusalā dhammā parihāyanti, kusalā dhammā abhivaḍḍhanti? Idha, sāriputta, ekacco pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati; adinnādānaṃ pahāya adinnādānā paṭivirato hoti, yaṃ taṃ parassa paravittūpakaraṇaṃ gāmagataṃ vā araññagataṃ vā taṃ nādinnaṃ theyyasaṅkhātaṃ ādātā hoti; kāmesumicchācāraṃ pahāya kāmesumicchācārā paṭivirato hoti, yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā antamaso mālāguḷaparikkhittāpi tathārūpāsu na cārittaṃ āpajjitā hoti– evarūpaṃ, sāriputta, kāyasamācāraṃ sevato akusalā dhammā parihāyanti, kusalā dhammā abhivaḍḍhanti. ‘Kāyasamācāraṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ kāyasamācāran’ti– iti yaṃ taṃ vuttaṃ mayā idametaṃ paṭicca vuttaṃ.  
　　 “Vacīsamācāraṃpāhaṃ, bhikkhave, duvidhena vadāmi …pe… manosamācāraṃpāhaṃ, bhikkhave, duvidhena vadāmi …pe… cittuppādaṃpāhaṃ, bhikkhave, duvidhena vadāmi …pe… saññāpaṭilābhaṃpāhaṃ, bhikkhave, duvidhena vadāmi …pe… diṭṭhipaṭilābhaṃpāhaṃ, bhikkhave, duvidhena vadāmi …pe….  
　　 “‘Attabhāvapaṭilābhaṃpāhaṃ, bhikkhave, duvidhena vadāmi– sevitabbampi, asevitabbampi; tañca aññamaññaṃ attabhāvapaṭilābhan’ti – iti kho panetaṃ vuttaṃ mayā. Kiñcetaṃ paṭicca vuttaṃ? Yathārūpaṃ, sāriputta, attabhāvapaṭilābhaṃ sevato akusalā dhammā abhivaḍḍhanti, kusalā dhammā parihāyanti evarūpo attabhāvapaṭilābho na sevitabbo; yathārūpañca kho, sāriputta, attabhāvapaṭilābhaṃ sevato akusalā dhammā parihāyanti, kusalā dhammā abhivaḍḍhanti– evarūpo attabhāvapaṭilābho sevitabbo.  
　　 “Kathaṃrūpaṃ, sāriputta, attabhāvapaṭilābhaṃ sevato akusalā dhammā abhivaḍḍhanti, kusalā dhammā parihāyanti? Sabyābajjhaṃ, sāriputta, attabhāvapaṭilābhaṃ abhinibbattayato apariniṭṭhitabhāvāya akusalā dhammā abhivaḍḍhanti, kusalā dhammā parihāyanti; abyābajjhaṃ, sāriputta, attabhāvapaṭilābhaṃ abhinibbattayato pariniṭṭhitabhāvāya akusalā dhammā parihāyanti, kusalā dhammā abhivaḍḍhanti. ‘Attabhāvapaṭilābhaṃpāhaṃ, bhikkhave, duvidhena vadāmi– sevitabbampi asevitabbampi; tañca aññamaññaṃ attabhāvapaṭilābhan’ti – iti yaṃ taṃ vuttaṃ mayā idametaṃ paṭicca vuttaṃ. Imassa kho, sāriputta, mayā saṃkhittena bhāsitassa evaṃ vitthārena attho daṭṭhabbo.  
　　 119. “Cakkhuviññeyyaṃ rūpaṃpāhaṃ, sāriputta, duvidhena vadāmi– sevitabbampi, asevitabbampi; sotaviññeyyaṃ saddaṃpāhaṃ, sāriputta, duvidhena vadāmi– sevitabbampi asevitabbampi; ghānaviññeyyaṃ gandhaṃpāhaṃ, sāriputta, duvidhena vadāmi– sevitabbampi, asevitabbampi; jivhāviññeyyaṃ rasaṃpāhaṃ, sāriputta, duvidhena vadāmi – sevitabbampi, asevitabbampi; kāyaviññeyyaṃ phoṭṭhabbaṃpāhaṃ, sāriputta, duvidhena vadāmi– sevitabbampi, asevitabbampi; manoviññeyyaṃ dhammaṃpāhaṃ, sāriputta, duvidhena vadāmi– sevitabbampi, asevitabbampī”ti.  
　　 Evaṃ vutte, āyasmā sāriputto bhagavantaṃ etadavoca– “imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāmi. ‘Cakkhuviññeyyaṃ rūpaṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, cakkhuviññeyyaṃ rūpaṃ sevato akusalā dhammā abhivaḍḍhanti, kusalā dhammā parihāyanti evarūpaṃ cakkhuviññeyyaṃ rūpaṃ na sevitabbaṃ; yathārūpañca kho, bhante, cakkhuviññeyyaṃ rūpaṃ sevato akusalā dhammā parihāyanti, kusalā dhammā abhivaḍḍhanti evarūpaṃ cakkhuviññeyyaṃ rūpaṃ sevitabbaṃ. ‘Cakkhuviññeyyaṃ rūpaṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 “Sotaviññeyyaṃ saddaṃpāhaṃ, sāriputta …pe… evarūpo sotaviññeyyo saddo na sevitabbo… evarūpo sotaviññeyyo saddo sevitabbo… evarūpo ghānaviññeyyo gandho na sevitabbo… evarūpo ghānaviññeyyo gandho sevitabbo… evarūpo jivhāviññeyyo raso na sevitabbo… evarūpo jivhāviññeyyo raso sevitabbo… kāyaviññeyyaṃ phoṭṭhabbaṃpāhaṃ, sāriputta evarūpo kāyaviññeyyo phoṭṭhabbo na sevitabbo… evarūpo kāyaviññeyyo phoṭṭhabbo sevitabbo.  
　　 “‘Manoviññeyyaṃ dhammaṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, manoviññeyyaṃ dhammaṃ sevato akusalā dhammā abhivaḍḍhanti, kusalā dhammā parihāyanti evarūpo manoviññeyyo dhammo na sevitabbo; yathārūpañca kho, bhante, manoviññeyyaṃ dhammaṃ sevato akusalā dhammā parihāyanti, kusalā dhammā abhivaḍḍhanti evarūpo manoviññeyyo dhammo sevitabbo. ‘Manoviññeyyaṃ dhammaṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ bhagavatā idametaṃ paṭicca vuttaṃ. Imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāmī”ti.  
　　 120. “Sādhu sādhu, sāriputta! Sādhu kho tvaṃ, sāriputta, imassa mayā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāsi. ‘Cakkhuviññeyyaṃ rūpaṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ mayā. Kiñcetaṃ paṭicca vuttaṃ? Yathārūpaṃ, sāriputta, cakkhuviññeyyaṃ rūpaṃ sevato akusalā dhammā abhivaḍḍhanti, kusalā dhammā parihāyanti evarūpaṃ cakkhuviññeyyaṃ rūpaṃ na sevitabbaṃ; yathārūpañca kho, sāriputta, cakkhuviññeyyaṃ rūpaṃ sevato akusalā dhammā parihāyanti, kusalā dhammā abhivaḍḍhanti evarūpaṃ cakkhuviññeyyaṃ rūpaṃ sevitabbaṃ. ‘Cakkhuviññeyyaṃ rūpaṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ mayā idametaṃ paṭicca vuttaṃ.  
　　 “Sotaviññeyyaṃ saddaṃpāhaṃ, sāriputta …pe… evarūpo sotaviññeyyo saddo na sevitabbo… evarūpo sotaviññeyyo saddo sevitabbo… evarūpo ghānaviññeyyo gandho na sevitabbo… evarūpo ghānaviññeyyo gandho sevitabbo… evarūpo jivhāviññeyyo raso na sevitabbo… evarūpo jivhāviññeyyo raso sevitabbo… evarūpo kāyaviññeyyo phoṭṭhabbo na sevitabbo… evarūpo kāyaviññeyyo phoṭṭhabbo sevitabbo.  
　　 “Manoviññeyyaṃ dhammaṃpāhaṃ, sāriputta …pe… evarūpo manoviññeyyo dhammo na sevitabbo… evarūpo manoviññeyyo dhammo sevitabbo. ‘Manoviññeyyaṃ dhammaṃpāhaṃ, sāriputta, duvidhena vadāmi – sevitabbampi, asevitabbampī’ti– iti yaṃ taṃ vuttaṃ mayā idametaṃ paṭicca vuttaṃ. Imassa kho, sāriputta, mayā saṃkhittena bhāsitassa evaṃ vitthārena attho daṭṭhabbo.  
　　 121. “Cīvaraṃpāhaṃ sāriputta, duvidhena vadāmi– sevitabbampi, asevitabbampi …pe… piṇḍapātaṃpāhaṃ, sāriputta… senāsanaṃpāhaṃ, sāriputta… gāmaṃpāhaṃ, sāriputta… nigamaṃpāhaṃ, sāriputta… nagaraṃpāhaṃ, sāriputta… janapadaṃpāhaṃ, sāriputta… puggalaṃpāhaṃ, sāriputta, duvidhena vadāmi– sevitabbampi, asevitabbampī”ti.  
　　 Evaṃ vutte, āyasmā sāriputto bhagavantaṃ etadavoca– “imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa, evaṃ vitthārena atthaṃ ājānāmi. ‘Cīvaraṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, cīvaraṃ sevato akusalā dhammā abhivaḍḍhanti, kusalā dhammā parihāyanti evarūpaṃ cīvaraṃ na sevitabbaṃ; yathārūpañca kho, bhante, cīvaraṃ sevato akusalā dhammā parihāyanti, kusalā dhammā abhivaḍḍhanti evarūpaṃ cīvaraṃ sevitabbaṃ. ‘Cīvaraṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ bhagavatā idametaṃ paṭicca vuttaṃ.  
　　 “Piṇḍapātaṃpāhaṃ, sāriputta …pe… evarūpo piṇḍapāto na sevitabbo… evarūpo piṇḍapāto sevitabbo… senāsanaṃpāhaṃ, sāriputta …pe… evarūpaṃ senāsanaṃ na sevitabbaṃ… evarūpaṃ senāsanaṃ sevitabbaṃ… gāmaṃpāhaṃ, sāriputta …pe… evarūpo gāmo na sevitabbo… evarūpo gāmo sevitabbo… evarūpo nigamo na sevitabbo… evarūpo nigamo sevitabbo… evarūpaṃ nagaraṃ na sevitabbaṃ… evarūpaṃ nagaraṃ sevitabbaṃ… evarūpo janapado na sevitabbo… evarūpo janapado sevitabbo.  
　　 “‘Puggalaṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ bhagavatā. Kiñcetaṃ paṭicca vuttaṃ? Yathārūpaṃ, bhante, puggalaṃ sevato akusalā dhammā abhivaḍḍhanti, kusalā dhammā parihāyanti evarūpo puggalo na sevitabbo; yathārūpañca kho, bhante, puggalaṃ sevato akusalā dhammā parihāyanti, kusalā dhammā abhivaḍḍhanti evarūpo puggalo sevitabbo. ‘Puggalaṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ bhagavatā idametaṃ paṭicca vuttanti. Imassa kho ahaṃ, bhante, bhagavatā saṃkhittena bhāsitassa, vitthārena atthaṃ avibhattassa evaṃ vitthārena atthaṃ ājānāmī”ti.  
　　 122. “Sādhu sādhu, sāriputta! Sādhu kho tvaṃ, sāriputta, imassa mayā saṃkhittena bhāsitassa, vitthārena atthaṃ avibhattassa evaṃ vitthārena atthaṃ ājānāsi. ‘Cīvaraṃpāhaṃ, sāriputta, duvidhena vadāmi– sevitabbampi asevitabbampī’ti– iti kho panetaṃ vuttaṃ mayā. Kiñcetaṃ paṭicca vuttaṃ? Yathārūpaṃ, sāriputta, cīvaraṃ sevato akusalā dhammā abhivaḍḍhanti, kusalā dhammā parihāyanti evarūpaṃ cīvaraṃ na sevitabbaṃ; yathārūpañca kho, sāriputta, cīvaraṃ sevato akusalā dhammā parihāyanti, kusalā dhammā abhivaḍḍhanti evarūpaṃ cīvaraṃ sevitabbaṃ. ‘Cīvaraṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ mayā idametaṃ paṭicca vuttaṃ. (yathā paṭhamaṃ tathā vitthāretabbaṃ) evarūpo piṇḍapāto… evarūpaṃ senāsanaṃ… evarūpo gāmo… evarūpo nigamo… evarūpaṃ nagaraṃ… evarūpo janapado.  
　　 “‘Puggalaṃpāhaṃ, sāriputta, duvidhena vadāmi– sevitabbampi, asevitabbampī’ti– iti kho panetaṃ vuttaṃ mayā. Kiñcetaṃ paṭicca vuttaṃ? Yathārūpaṃ, sāriputta, puggalaṃ sevato akusalā dhammā abhivaḍḍhanti, kusalā dhammā parihāyanti evarūpo puggalo na sevitabbo; yathārūpañca kho, sāriputta, puggalaṃ sevato akusalā dhammā parihāyanti, kusalā dhammā abhivaḍḍhanti evarūpo puggalo sevitabbo. ‘Puggalaṃpāhaṃ, sāriputta, duvidhena vadāmi– sevitabbampi, asevitabbampī’ti– iti yaṃ taṃ vuttaṃ mayā idametaṃ paṭicca vuttaṃ. Imassa kho, sāriputta, mayā saṃkhittena bhāsitassa evaṃ vitthārena attho daṭṭhabbo.  
　　 123. “Sabbepi ce, sāriputta, khattiyā imassa mayā saṃkhittena bhāsitassa evaṃ vitthārena atthaṃ ājāneyyuṃ, sabbesānampissa khattiyānaṃ dīgharattaṃ hitāya sukhāya. Sabbepi ce sāriputta, brāhmaṇā …pe… sabbepi ce, sāriputta, vessā… sabbepi ce, sāriputta, suddā imassa mayā saṃkhittena bhāsitassa evaṃ vitthārena atthaṃ ājāneyyuṃ, sabbesānampissa suddānaṃ dīgharattaṃ hitāya sukhāya. Sadevakopi ce, sāriputta, loko samārako sabrahmako sassamaṇabrāhmaṇī pajā sadevamanussā imassa mayā saṃkhittena bhāsitassa evaṃ vitthārena atthaṃ ājāneyya, sadevakassapissa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṃ hitāya sukhāyā”ti.  
　　 Idamavoca bhagavā. Attamano āyasmā sāriputto bhagavato bhāsitaṃ abhinandīti.  
　　 Sevitabbāsevitabbasuttaṃ niṭṭhitaṃ catutthaṃ.