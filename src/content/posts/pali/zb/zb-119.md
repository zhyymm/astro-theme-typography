---
title: 中部119经:身至念经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部119经 身至念经

我曾这样听闻，有一次，世尊住在舍卫城祇园的给孤独园。当时，许多比丘在吃完饭，从托钵处回来后，聚集在集会堂内，生起了这样的议论：“道友们，真是稀有啊，真是未曾有啊！那位世尊，知者、见者、阿罗汉、正等正觉者，所说之身至念，若得修习、多作，能带来大果报、大功德。”当时，比丘们的这番议论还未结束，世尊在傍晚时分，从禅定中出定，来到集会堂；来到后，坐在已设好的座位上。坐下后，世尊对比丘们说：“比丘们，你们现在聚集在一起，在谈论什么？你们的议论又是什么，还未结束？”“世尊，我们吃完饭，从托钵处回来后，聚集在集会堂内，生起了这样的议论：‘道友们，真是稀有啊，真是未曾有啊！那位世尊，知者、见者、阿罗汉、正等正觉者，所说之身至念，若得修习、多作，能带来大果报、大功德。’世尊，我们的这番议论还未结束，世尊就来了。”

“比丘们，身至念如何修习、如何多作，能带来大果报、大功德呢？比丘们，在此，比丘到森林里、或到树下、或到空屋里，盘腿而坐，身体挺直，将正念置于面前。他有念地入息，有念地出息；当入长息时，他了知‘我入长息’；当出长息时，他了知‘我出长息’；当入短息时，他了知‘我入短息’；当出短息时，他了知‘我出短息’；他学习‘我将入息，遍觉全身’；他学习‘我将出息，遍觉全身’；他学习‘我将入息，平息身行’；他学习‘我将出息，平息身行’。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘行走时，了知‘我行走’；站立时，了知‘我站立’；坐着时，了知‘我坐着’；躺着时，了知‘我躺着’。无论身体如何安置，他都如实了知。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘在前进、后退时，是正知正觉的；在观看、环顾时，是正知正觉的；在屈伸时，是正知正觉的；在穿着僧伽梨衣、钵、衣时，是正知正觉的；在吃、喝、嚼、尝时，是正知正觉的；在大小便时，是正知正觉的；在行走、站立、坐卧、醒觉、言语、沉默时，是正知正觉的。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘观察此身，从脚底以上，到发梢以下，包裹在皮肤之内，充满着各种不净物——‘此身中有头发、汗毛、指甲、牙齿、皮肤、肌肉、腱、骨骼、骨髓、肾脏、心脏、肝脏、横膈膜、脾脏、肺、肠、肠系膜、胃、粪便、胆汁、痰、脓、血、汗、脂肪、泪水、油脂、唾液、鼻涕、滑液、尿液’。

“比丘们，就好像两头都开口的袋子，装满了各种谷物，例如：稻谷、米、绿豆、黑豆、芝麻、白米。有眼之人解开袋子，便能观察：‘这些是稻谷，这些是米，这些是绿豆，这些是黑豆，这些是芝麻，这些是白米。’同样地，比丘们，比丘观察此身，从脚底以上，到发梢以下，包裹在皮肤之内，充满着各种不净物——‘此身中有头发、汗毛、指甲、牙齿、皮肤、肌肉、腱、骨骼、骨髓、肾脏、心脏、肝脏、横膈膜、脾脏、肺、肠、肠系膜、胃、粪便、胆汁、痰、脓、血、汗、脂肪、泪水、油脂、唾液、鼻涕、滑液、尿液’。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘如实地、如其所置地，依界观察此身——‘此身中有地界、水界、火界、风界’。

“比丘们，就好像一个熟练的屠牛师，或屠牛师的徒弟，杀了一头牛后，在十字路口将它分成几份，然后坐下。同样地，比丘们，比丘如实地、如其所置地，依界观察此身——‘此身中有地界、水界、火界、风界’。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘看到被丢弃在尸陀林中的尸体，已死去一天、两天或三天，膨胀、青黑、腐烂。他便将此身与它相比——‘此身也具此性质，也具此特性，无法超越此结局’。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“再者，比丘们，比丘看到被丢弃在尸陀林中的尸体，被乌鸦啄食、被鸢鹰啄食、被秃鹫啄食、被苍鹭啄食、被狗啃食、被老虎啃食、被豹子啃食、被豺狼啃食，或被各种虫子啃食。他便将此身与它相比——‘此身也具此性质，也具此特性，无法超越此结局’。他如此不放逸……比丘们，比丘就是这样修习身至念的。

“再者，比丘们，比丘看到被丢弃在尸陀林中的尸体——只剩下骨骼，带着肉和血，由筋腱连结……只剩下骨骼，肉和血已脱落，由筋腱连结……只剩下骨骼，肉和血已脱落，筋腱也已断裂……骨骼已散开，散落在各处，这里是手骨，那里是脚骨，那里是踝骨，那里是胫骨，那里是股骨，那里是髋骨，那里是肋骨，那里是脊椎骨，那里是肩胛骨，那里是颈骨，那里是颌骨，那里是牙齿，那里是头盖骨。他便将此身与它相比——‘此身也具此性质，也具此特性，无法超越此结局’。他如此不放逸……比丘们，比丘就是这样修习身至念的。

“再者，比丘们，比丘看到被丢弃在尸陀林中的尸体——骨骼呈白色，像贝壳一样……骨骼堆积成堆，已超过一年……骨骼已腐烂，化为尘土。他便将此身与它相比——‘此身也具此性质，也具此特性，无法超越此结局’。他如此不放逸……比丘们，比丘就是这样修习身至念的。

“再者，比丘们，比丘远离欲乐……具足并安住于初禅。他用离生喜乐遍润、遍浸、遍满、遍布此身，使此身没有任何部分不被离生喜乐所遍及。比丘们，就好像一个熟练的搓澡师，或搓澡师的徒弟，将搓澡粉撒在铜盘里，然后一点一点地加水揉搓，使搓澡团湿润、浸透，内外都充满水分，却不会溢出。同样地，比丘们，比丘用离生喜乐遍润、遍浸、遍满、遍布此身，使此身没有任何部分不被离生喜乐所遍及。他如此不放逸……比丘们，比丘就是这样修习身至念的。

“再者，比丘们，比丘平息寻思……具足并安住于第二禅。他用定生喜乐遍润、遍浸、遍满、遍布此身，使此身没有任何部分不被定生喜乐所遍及。比丘们，就好像一个深水池，有水源从地下涌出。它没有东边、西边、北边、南边的入水口；天空也不会按时降雨；然而，水池中的清凉水流会涌出，遍润、遍浸、遍满、遍布整个水池，使水池没有任何部分不不被清凉水所遍及。同样地，比丘们，比丘用定生喜乐遍润、遍浸、遍满、遍布此身，使此身没有任何部分不不被定生喜乐所遍及。他如此不放逸……比丘们，比丘就是这样修习身至念的。

“再者，比丘们，比丘离喜……具足并安住于第三禅。他用无喜之乐遍润、遍浸、遍满、遍布此身，使此身没有任何部分不不被无喜之乐所遍及。比丘们，就好像在蓝色、红色或白色莲花池中，有一些莲花、睡莲或白莲花，生于水中，长于水中，浮出水面，根茎浸入水中。它们从尖端到根部，都充满了清凉的水，被水遍润、遍浸、遍满、遍布，没有任何部分不不被清凉水所遍及。同样地，比丘们，比丘用无喜之乐遍润、遍浸、遍满、遍布此身，使此身没有任何部分不不被无喜之乐所遍及。他如此不放逸……比丘们，比丘就是这样修习身至念的。

“再者，比丘们，比丘舍乐……具足并安住于第四禅。他遍布此身，以清净的心，以纯净的心安住；使此身没有任何部分不不被清净的心、纯净的心所遍及。比丘们，就好像一个人用白布将头和身体都包裹起来，没有任何部分不被白布所遍及。同样地，比丘们，比丘遍布此身，以清净的心，以纯净的心安住；使此身没有任何部分不不被清净的心、纯净的心所遍及。他如此不放逸、勤奋、精进而住，那些依恋居家生活的思虑便会舍弃。由于舍弃了这些思虑，内心便在内部安住、沉着、合一、入定。比丘们，比丘就是这样修习身至念的。

“比丘们，任何人，如果身至念得到修习、多作，则所有属于明分的一切善法都包含其中。比丘们，就好像任何人，如果他以心遍及大海，则所有汇入大海的河流都包含其中。同样地，比丘们，任何人，如果身至念得到修习、多作，则所有属于明分的一切善法都包含其中。

“比丘们，任何人，如果身至念没有修习、没有多作，魔便能找到入侵的机会，魔便能找到凭借的对象。比丘们，就好像一个人将一块沉重的石球投入一堆湿泥中。比丘们，你们认为怎样？那块沉重的石球，能在那堆湿泥中找到入侵的机会吗？”“是的，世尊。”“同样地，比丘们，任何人，如果身至念没有修习、没有多作，魔便能找到入侵的机会，魔便能找到凭借的对象。比丘们，就好像一块干燥的、没有脂油的木头；然后一个人拿着上钻木来，说：‘我将生火，显现火光。’比丘们，你们认为怎样？那个人能用上钻木摩擦那块干燥的、没有脂油的木头，生火，显现火光吗？”“是的，世尊。”“同样地，比丘们，任何人，如果身至念没有修习、没有多作，魔便能找到入侵的机会，魔便能找到凭借的对象。比丘们，就好像一个空空的、没有水的瓶子，放在支架上；然后一个人拿着水来。比丘们，你们认为怎样？那个人能将水倒入瓶中吗？”“是的，世尊。”“同样地，比丘们，任何人，如果身至念没有修习、没有多作，魔便能找到入侵的机会，魔便能找到凭借的对象。”

“比丘们，任何人，如果身至念得到修习、多作，魔便无法找到入侵的机会，魔便无法找到凭借的对象。比丘们，就好像一个人将一根轻的线球投入一块坚硬的、实心的门板上。比丘们，你们认为怎样？那个人能让那根轻的线球在那块坚硬的、实心的门板上找到入侵的机会吗？”“不能，世尊。”“同样地，比丘们，任何人，如果身至念得到修习、多作，魔便无法找到入侵的机会，魔便无法找到凭借的对象。比丘们，就好像一块湿润的、有脂油的木头；然后一个人拿着上钻木来，说：‘我将生火，显现火光。’比丘们，你们认为怎样？那个人能用上钻木摩擦那块湿润的、有脂油的木头，生火，显现火光吗？”“不能，世尊。”“同样地，比丘们，任何人，如果身至念得到修习、多作，魔便无法找到入侵的机会，魔便无法找到凭借的对象。比丘们，就好像一个装满了水的瓶子，水满到瓶口，连乌鸦都能喝到，放在支架上；然后一个人拿着水来。比丘们，你们认为怎样？那个人能将水倒入瓶中吗？”“不能，世尊。”“同样地，比丘们，任何人，如果身至念得到修习、多作，魔便无法找到入侵的机会，魔便无法找到凭借的对象。”

“比丘们，任何人，如果身至念得到修习、多作，那么他将心倾向于任何可以通过神通证悟的法，他都能在相应的境域中证得证悟的资格。比丘们，就好像一个装满了水的瓶子，水满到瓶口，连乌鸦都能喝到，放在支架上。一个有力的人无论从哪里倾倒，水都会流出来，是吗？”“是的，世尊。”“同样地，比丘们，任何人，如果身至念得到修习、多作，那么他将心倾向于任何可以通过神通证悟的法，他都能在相应的境域中证得证悟的资格。比丘们，就好像在平坦的地面上，有一个方形的池塘，有堤岸围住，水满到池口，连乌鸦都能喝到。一个有力的人无论从哪里放开堤岸，水都会流出来，是吗？”“是的，世尊。”“同样地，比丘们，任何人，如果身至念得到修习、多作，那么他将心倾向于任何可以通过神通证悟的法，他都能在相应的境域中证得证悟的资格。比丘们，就好像在平坦的地面上，在十字路口，有一辆训练有素的马车，停在那里，鞭子放下。一个熟练的驭马师，驯马师，登上马车，左手握着缰绳，右手拿着鞭子，他可以随意地将马车开往任何方向，也可以随意地让马车停下。同样地，比丘们，任何人，如果身至念得到修习、多作，那么他将心倾向于任何可以通过神通证悟的法，他都能在相应的境域中证得证悟的资格。”

“比丘们，身至念若得亲近、修习、多作、惯用、依止、持续、熟练、善巧，可以预期有十种利益：

能忍受不乐与乐，不乐不能胜过他，他能降伏已生起的不乐而住。

能忍受恐惧与怖畏，恐惧与怖畏不能胜过他，他能降伏已生起的恐惧与怖畏而住。

能忍受寒、热、饥、渴、蚊蝇、风、日、蛇等接触，以及难听、不悦耳的言语，他能忍受已生起的身体痛苦、剧烈、猛烈、刺骨、不适、不悦、甚至夺命的感受。

能随意获得，不费力气，不困难地获得四种增上心，现法乐住的禅那。

他能体验各种神通：他能从一变多，从多变一，显现……直至以身体自在地到达梵天世界。

以清净的天耳界，超越人耳，能听到天界和人界两种声音，无论是远的还是近的……

能以心智遍知他有情、他个人的心识。了知有贪之心为‘有贪之心’，了知离贪之心为……了知有瞋之心为……了知离瞋之心为……了知有痴之心为……了知离痴之心为……了知收缩之心为……了知散乱之心为……了知广大之心为……了知非广大之心为……了知有上之心为……了知无上之心为……了知入定之心为……了知未入定之心为……了知解脱之心为……了知未解脱之心为‘未解脱之心’。

能忆念多种宿世住所，即：一生、二生……如是，带着行相，带着特征，忆念多种宿世住所。

以清净的天眼，超越人眼，能看到有情生死、卑劣或殊胜、美貌或丑陋，了知有情随业而行。

由于诸烦恼的灭尽，在现法中，亲自证知、实现、具足无烦恼的心解脱、慧解脱而住。

“比丘们，身至念若得亲近、修习、多作、惯用、依止、持续、熟练、善巧，可以预期这十种利益。”

世尊如是说。那些比丘心生欢喜，随喜世尊所说。

身至念经第九终。
巴利语经文  
MN.119/(9) Kāyagatāsatisuttaṃ  
　　 153. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulānaṃ bhikkhūnaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarākathā udapādi– “acchariyaṃ, āvuso, abbhutaṃ, āvuso! Yāvañcidaṃ tena bhagavatā jānatā passatā arahatā sammāsambuddhena kāyagatāsati bhāvitā bahulīkatā mahapphalā vuttā mahānisaṃsā”ti. Ayañca hidaṃ tesaṃ bhikkhūnaṃ antarākathā vippakatā hoti, atha kho bhagavā sāyanhasamayaṃ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi– “kāya nuttha, bhikkhave, etarahi kathāya sannisinnā, kā ca pana vo antarākathā vippakatā”ti? “Idha bhante, amhākaṃ pacchābhattaṃ piṇḍapātapaṭikkantānaṃ upaṭṭhānasālāyaṃ sannisinnānaṃ sannipatitānaṃ ayamantarākathā udapādi– ‘acchariyaṃ, āvuso, abbhutaṃ, āvuso! Yāvañcidaṃ tena bhagavatā jānatā passatā arahatā sammāsambuddhena kāyagatāsati bhāvitā bahulīkatā mahapphalā vuttā mahānisaṃsā’ti. Ayaṃ kho no, bhante, antarākathā vippakatā, atha bhagavā anuppatto”ti.  
　　 154. “Kathaṃ bhāvitā ca, bhikkhave, kāyagatāsati kathaṃ bahulīkatā mahapphalā hoti mahānisaṃsā? Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So satova assasati satova passasati; dīghaṃ vā assasanto ‘dīghaṃ assasāmī’ti pajānāti, dīghaṃ vā passasanto ‘dīghaṃ passasāmī’ti pajānāti; rassaṃ vā assasanto ‘rassaṃ assasāmī’ti pajānāti, rassaṃ vā passasanto ‘rassaṃ passasāmī’ti pajānāti; ‘sabbakāyapaṭisaṃvedī assasissāmī’ti sikkhati, ‘sabbakāyapaṭisaṃvedī passasissāmī’ti sikkhati; ‘passambhayaṃ kāyasaṅkhāraṃ assasissāmī’ti sikkhati, ‘passambhayaṃ kāyasaṅkhāraṃ passasissāmī’ti sikkhati. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evaṃ, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu gacchanto vā ‘gacchāmī’ti pajānāti, ṭhito vā ‘ṭhitomhī’ti pajānāti, nisinno vā ‘nisinnomhī’ti pajānāti, sayāno vā ‘sayānomhī’ti pajānāti. Yathā yathā vā panassa kāyo paṇihito hoti, tathā tathā naṃ pajānāti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu imameva kāyaṃ uddhaṃ pādatalā adho kesamatthakā tacapariyantaṃ pūraṃ nānappakārassa asucino paccavekkhati– ‘atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttan’ti.  
　　 “Seyyathāpi, bhikkhave, ubhatomukhā putoḷi pūrā nānāvihitassa dhaññassa, seyyathidaṃ– sālīnaṃ vīhīnaṃ muggānaṃ māsānaṃ tilānaṃ taṇḍulānaṃ, tamenaṃ cakkhumā puriso muñcitvā paccavekkheyya– ‘ime sālī ime vīhī ime muggā ime māsā ime tilā ime taṇḍulā’ti; evameva kho, bhikkhave, bhikkhu imameva kāyaṃ uddhaṃ pādatalā adho kesamatthakā tacapariyantaṃ pūraṃ nānappakārassa asucino paccavekkhati– ‘atthi imasmiṃ kāye kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttan’ti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati– ‘atthi imasmiṃ kāye pathavīdhātu āpodhātu tejodhātu vāyodhātū’ti.  
　　 “Seyyathāpi, bhikkhave, dakkho goghātako vā goghātakantevāsī vā gāviṃ vadhitvā catumahāpathe bilaso vibhajitvā nisinno assa; evameva kho, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati– ‘atthi imasmiṃ kāye pathavīdhātu āpodhātu tejodhātu vāyodhātū’ti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ. So imameva kāyaṃ upasaṃharati– ‘ayampi kho kāyo evaṃdhammo evaṃbhāvī evaṃ-anatīto’ti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ kākehi vā khajjamānaṃ kulalehi vā khajjamānaṃ gijjhehi vā khajjamānaṃ kaṅkehi vā khajjamānaṃ sunakhehi vā khajjamānaṃ byagghehi vā khajjamānaṃ dīpīhi vā khajjamānaṃ siṅgālehi vā khajjamānaṃ vividhehi vā pāṇakajātehi khajjamānaṃ. So imameva kāyaṃ upasaṃharati– ‘ayampi kho kāyo evaṃdhammo evaṃbhāvī evaṃ-anatīto’ti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ aṭṭhikasaṅkhalikaṃ samaṃsalohitaṃ nhārusambandhaṃ …pe… aṭṭhikasaṅkhalikaṃ nimmaṃsalohitamakkhitaṃ nhārusambandhaṃ …pe… aṭṭhikasaṅkhalikaṃ apagatamaṃsalohitaṃ nhārusambandhaṃ …pe… aṭṭhikāni apagatasambandhāni disāvidisāvikkhittāni aññena hatthaṭṭhikaṃ aññena pādaṭṭhikaṃ aññena gopphakaṭṭhikaṃ aññena jaṅghaṭṭhikaṃ aññena ūruṭṭhikaṃ aññena kaṭiṭṭhikaṃ aññena phāsukaṭṭhikaṃ aññena piṭṭhiṭṭhikaṃ aññena khandhaṭṭhikaṃ aññena gīvaṭṭhikaṃ aññena hanukaṭṭhikaṃ aññena dantaṭṭhikaṃ aññena sīsakaṭāhaṃ. So imameva kāyaṃ upasaṃharati– ‘ayampi kho kāyo evaṃdhammo evaṃbhāvī evaṃ-anatīto’ti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu seyyathāpi passeyya sarīraṃ sivathikāya chaḍḍitaṃ– aṭṭhikāni setāni saṅkhavaṇṇapaṭibhāgāni …pe… aṭṭhikāni puñjakitāni terovassikāni …pe… aṭṭhikāni pūtīni cuṇṇakajātāni. So imameva kāyaṃ upasaṃharati– ‘ayampi kho kāyo evaṃdhammo evaṃbhāvī evaṃ-anatīto’ti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 155. “Puna caparaṃ, bhikkhave, bhikkhu vivicceva kāmehi …pe… paṭhamaṃ jhānaṃ upasampajja viharati. So imameva kāyaṃ vivekajena pītisukhena abhisandeti parisandeti paripūreti parippharati, nāssa kiñci sabbāvato kāyassa vivekajena pītisukhena apphuṭaṃ hoti. Seyyathāpi, bhikkhave, dakkho nhāpako vā nhāpakantevāsī vā kaṃsathāle nhānīyacuṇṇāni ākiritvā udakena paripphosakaṃ paripphosakaṃ sanneyya, sāyaṃ nhānīyapiṇḍi snehānugatā snehaparetā santarabāhirā phuṭā snehena na ca pagghariṇī; evameva kho, bhikkhave, bhikkhu imameva kāyaṃ vivekajena pītisukhena abhisandeti parisandeti paripūreti parippharati; nāssa kiñci sabbāvato kāyassa vivekajena pītisukhena apphuṭaṃ hoti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu vitakkavicārānaṃ vūpasamā …pe… dutiyaṃ jhānaṃ upasampajja viharati. So imameva kāyaṃ samādhijena pītisukhena abhisandeti parisandeti paripūreti parippharati; nāssa kiñci sabbāvato kāyassa samādhijena pītisukhena apphuṭaṃ hoti. Seyyathāpi, bhikkhave, udakarahado gambhīro ubbhidodako. Tassa nevassa puratthimāya disāya udakassa āyamukhaṃ na pacchimāya disāya udakassa āyamukhaṃ na uttarāya disāya udakassa āyamukhaṃ na dakkhiṇāya disāya udakassa āyamukhaṃ; devo ca na kālena kālaṃ sammā dhāraṃ anuppaveccheyya; atha kho tamhāva udakarahadā sītā vāridhārā ubbhijjitvā tameva udakarahadaṃ sītena vārinā abhisandeyya parisandeyya paripūreyya paripphareyya, nāssa kiñci sabbāvato udakarahadassa sītena vārinā apphuṭaṃ assa; evameva kho, bhikkhave, bhikkhu imameva kāyaṃ samādhijena pītisukhena abhisandeti parisandeti paripūreti parippharati, nāssa kiñci sabbāvato kāyassa samādhijena pītisukhena apphuṭaṃ hoti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu pītiyā ca virāgā …pe… tatiyaṃ jhānaṃ upasampajja viharati. So imameva kāyaṃ nippītikena sukhena abhisandeti parisandeti paripūreti parippharati, nāssa kiñci sabbāvato kāyassa nippītikena sukhena apphuṭaṃ hoti. Seyyathāpi, bhikkhave, uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakānuggatāni antonimuggaposīni tāni yāva caggā yāva ca mūlā sītena vārinā abhisannāni parisannāni paripūrāni paripphuṭāni, nāssa kiñci sabbāvataṃ uppalānaṃ vā padumānaṃ vā puṇḍarīkānaṃ vā sītena vārinā apphuṭaṃ assa; evameva kho, bhikkhave, bhikkhu imameva kāyaṃ nippītikena sukhena abhisandeti parisandeti paripūreti parippharati, nāssa kiñci sabbāvato kāyassa nippītikena sukhena apphuṭaṃ hoti. Tassa evaṃ appamattassa …pe… evampi, bhikkhave, bhikkhu kāyagatāsatiṃ bhāveti.  
　　 “Puna caparaṃ, bhikkhave, bhikkhu sukhassa ca pahānā …pe… catutthaṃ jhānaṃ upasampajja viharati. So imameva kāyaṃ parisuddhena cetasā pariyodātena pharitvā nisinno hoti; nāssa kiñci sabbāvato kāyassa parisuddhena cetasā pariyodātena apphuṭaṃ hoti. Seyyathāpi, bhikkhave puriso odātena vatthena sasīsaṃ pārupitvā nisinno assa, nāssa kiñci sabbāvato kāyassa odātena vatthena apphuṭaṃ assa; evameva kho, bhikkhave, bhikkhu imameva kāyaṃ parisuddhena cetasā pariyodātena pharitvā nisinno hoti, nāssa kiñci sabbāvato kāyassa parisuddhena cetasā pariyodātena apphuṭaṃ hoti. Tassa evaṃ appamattassa ātāpino pahitattassa viharato ye gehasitā sarasaṅkappā te pahīyanti. Tesaṃ pahānā ajjhattameva cittaṃ santiṭṭhati, sannisīdati ekodi hoti samādhiyati. Evampi, bhikkhave, bhikkhu kāyagatāsatiṃ bhāveti.  
　　 156. “Yassa kassaci, bhikkhave, kāyagatāsati bhāvitā bahulīkatā, antogadhāvāssa kusalā dhammā ye keci vijjābhāgiyā. Seyyathāpi, bhikkhave, yassa kassaci mahāsamuddo cetasā phuṭo, antogadhāvāssa kunnadiyo yā kāci samuddaṅgamā; evameva kho, bhikkhave, yassa kassaci kāyagatāsati bhāvitā bahulīkatā, antogadhāvāssa kusalā dhammā ye keci vijjābhāgiyā.  
　　 “Yassa kassaci, bhikkhave, kāyagatāsati abhāvitā abahulīkatā, labhati tassa māro otāraṃ, labhati tassa māro ārammaṇaṃ. Seyyathāpi bhikkhave, puriso garukaṃ silāguḷaṃ allamattikāpuñje pakkhipeyya. Taṃ kiṃ maññatha, bhikkhave, api nu taṃ garukaṃ silāguḷaṃ allamattikāpuñje labhetha otāran”ti? “Evaṃ, bhante”. “Evameva kho bhikkhave, yassa kassaci kāyagatāsati abhāvitā abahulīkatā, labhati tassa māro otāraṃ, labhati tassa māro ārammaṇaṃ. Seyyathāpi, bhikkhave, sukkhaṃ kaṭṭhaṃ koḷāpaṃ; atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññatha, bhikkhave, api nu so puriso amuṃ sukkhaṃ kaṭṭhaṃ koḷāpaṃ uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “Evaṃ bhante”. “Evameva kho, bhikkhave, yassa kassaci kāyagatāsati abhāvitā abahulīkatā, labhati tassa māro otāraṃ, labhati tassa māro ārammaṇaṃ. Seyyathāpi, bhikkhave, udakamaṇiko ritto tuccho ādhāre ṭhapito; atha puriso āgaccheyya udakabhāraṃ ādāya. Taṃ kiṃ maññatha, bhikkhave, api nu so puriso labhetha udakassa nikkhepanan”ti? “Evaṃ, bhante”. “Evameva kho, bhikkhave, yassa kassaci kāyagatāsati abhāvitā abahulīkatā, labhati tassa māro otāraṃ, labhati tassa māro ārammaṇaṃ”.  
　　 157. “Yassa kassaci, bhikkhave, kāyagatāsati bhāvitā bahulīkatā, na tassa labhati māro otāraṃ, na tassa labhati māro ārammaṇaṃ. Seyyathāpi, bhikkhave, puriso lahukaṃ suttaguḷaṃ sabbasāramaye aggaḷaphalake pakkhipeyya. Taṃ kiṃ maññatha, bhikkhave, api nu so puriso taṃ lahukaṃ suttaguḷaṃ sabbasāramaye aggaḷaphalake labhetha otāran”ti? “No hetaṃ, bhante”. “Evameva kho, bhikkhave, yassa kassaci kāyagatāsati bhāvitā bahulīkatā, na tassa labhati māro otāraṃ, na tassa labhati māro ārammaṇaṃ. Seyyathāpi, bhikkhave, allaṃ kaṭṭhaṃ sasnehaṃ; atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññatha, bhikkhave, api nu so puriso amuṃ allaṃ kaṭṭhaṃ sasnehaṃ uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “No hetaṃ, bhante”. “Evameva kho, bhikkhave yassa kassaci kāyagatāsati bhāvitā bahulīkatā, na tassa labhati māro otāraṃ, na tassa labhati māro ārammaṇaṃ. Seyyathāpi, bhikkhave, udakamaṇiko pūro udakassa samatittiko kākapeyyo ādhāre ṭhapito; atha puriso āgaccheyya udakabhāraṃ ādāya. Taṃ kiṃ maññatha, bhikkhave, api nu so puriso labhetha udakassa nikkhepanan”ti? “No hetaṃ, bhante”. “Evameva kho, bhikkhave, yassa kassaci kāyagatāsati bhāvitā bahulīkatā, na tassa labhati māro otāraṃ, na tassa labhati māro ārammaṇaṃ”.  
　　 158. “Yassa kassaci, bhikkhave, kāyagatāsati bhāvitā bahulīkatā, so yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, ta tatre sakkhibhabbataṃ pāpuṇāti sati sati-āyatane. Seyyathāpi, bhikkhave, udakamaṇiko pūro udakassa samatittiko kākapeyyo ādhāre ṭhapito. Tamenaṃ balavā puriso yato yato āviñcheyya, āgaccheyya udakan”ti? “Evaṃ, bhante”. “Evameva kho, bhikkhave, yassa kassaci kāyagatāsati bhāvitā bahulīkatā so, yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, tatra tatreva sakkhibhabbataṃ pāpuṇāti sati sati-āyatane. Seyyathāpi, bhikkhave, same bhūmibhāge caturassā pokkharaṇī assa āḷibandhā pūrā udakassa samatittikā kākapeyyā. Tamenaṃ balavā puriso yato yato āḷiṃ muñceyya āgaccheyya udakan”ti? “Evaṃ bhante”. “Evameva kho, bhikkhave, yassa kassaci kāyagatāsati bhāvitā bahulīkatā, so yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya, tatra tatreva sakkhibhabbataṃ pāpuṇāti sati sati-āyatane. Seyyathāpi, bhikkhave, subhūmiyaṃ catumahāpathe ājaññaratho yutto assa ṭhito odhastapatodo; tamenaṃ dakkho yoggācariyo assadammasārathi abhiruhitvā vāmena hatthena rasmiyo gahetvā dakkhiṇena hatthena patodaṃ gahetvā yenicchakaṃ yadicchakaṃ sāreyyāpi paccāsāreyyāpi; evameva kho, bhikkhave, yassa kassaci kāyagatāsati bhāvitā bahulīkatā, so yassa yassa abhiññāsacchikaraṇīyassa dhammassa cittaṃ abhininnāmeti abhiññāsacchikiriyāya tatra tatreva sakkhibhabbataṃ pāpuṇāti sati sati-āyatane”.  
　　 159. “Kāyagatāya, bhikkhave, satiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya dasānisaṃsā pāṭikaṅkhā. Aratiratisaho hoti, na ca taṃ arati sahati, uppannaṃ aratiṃ abhibhuyya viharati.  
　　 “Bhayabheravasaho hoti, na ca taṃ bhayabheravaṃ sahati, uppannaṃ bhayabheravaṃ abhibhuyya viharati.  
　　 “Khamo hoti sītassa uṇhassa jighacchāya pipāsāya ḍaṃsamakasavātātapasarīsapasamphassānaṃ duruttānaṃ durāgatānaṃ vacanapathānaṃ, uppannānaṃ sārīrikānaṃ vedanānaṃ dukkhānaṃ tibbānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsakajātiko hoti.  
　　 “Catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī.  
　　 “So anekavihitaṃ iddhividhaṃ paccānubhoti. Ekopi hutvā bahudhā hoti, bahudhāpi hutvā eko hoti, āvibhāvaṃ …pe… yāva brahmalokāpi kāyena vasaṃ vatteti.  
　　 “Dibbāya sotadhātuyā visuddhāya atikkantamānusikāya ubho sadde suṇāti dibbe ca mānuse ca, ye dūre santike ca …pe….  
　　 “Parasattānaṃ parapuggalānaṃ cetasā ceto paricca pajānāti. Sarāgaṃ vā cittaṃ ‘sarāgaṃ cittan’ti pajānāti, vītarāgaṃ vā cittaṃ …pe… sadosaṃ vā cittaṃ… vītadosaṃ vā cittaṃ… samohaṃ vā cittaṃ… vītamohaṃ vā cittaṃ… saṃkhittaṃ vā cittaṃ… vikkhittaṃ vā cittaṃ… mahaggataṃ vā cittaṃ… amahaggataṃ vā cittaṃ… sa-uttaraṃ vā cittaṃ… anuttaraṃ vā cittaṃ… samāhitaṃ vā cittaṃ… asamāhitaṃ vā cittaṃ… vimuttaṃ vā cittaṃ… avimuttaṃ vā cittaṃ ‘avimuttaṃ cittan’ti pajānāti.  
　　 “So anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati.  
　　 “Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.  
　　 “Āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.  
　　 “Kāyagatāya, bhikkhave, satiyā āsevitāya bhāvitāya bahulīkatāya yānīkatāya vatthukatāya anuṭṭhitāya paricitāya susamāraddhāya ime dasānisaṃsā pāṭikaṅkhā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Kāyagatāsatisuttaṃ niṭṭhitaṃ navamaṃ.