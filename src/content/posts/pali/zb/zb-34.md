---
title: 中部34经：小牧牛者经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：一时，世尊在跋祇国，住在郁迦支罗的恒河岸边。在那儿，世尊对比丘们说道：“比丘们！”比丘们回答世尊：“世尊。”世尊说：

“比丘们，从前，一位愚蠢的摩揭陀牧牛人，在雨季的最后一个月，也就是秋天，没有查看恒河的此岸，也没有查看恒河的彼岸，就在不适当的渡口让牛群渡河去善德国北岸。结果，比丘们，那些牛群在恒河中央打转，就在那里遭受了毁灭和不幸。这是为什么呢？因为，比丘们，那位愚蠢的摩揭陀牧牛人，在雨季的最后一个月，也就是秋天，没有查看恒河的此岸，也没有查看恒河的彼岸，就在不适当的渡口让牛群渡河去善德国北岸。

比丘们，同样地，任何不知此世、不知他世，不知魔境、不知非魔境，不知死境、不知非死境的沙门或婆罗门，凡是认为他们的话值得听、值得相信的，那对他们来说，将是长期的不利和痛苦。”

“比丘们，从前，一位聪明的摩揭陀牧牛人，在雨季的最后一个月，也就是秋天，查看了恒河的此岸，也查看了恒河的彼岸，就在适当的渡口让牛群渡河去善德国北岸。他首先让那些牛王、牛群的领导者渡河。它们横渡恒河水流，平安地到达了彼岸。然后他又让那些强壮的、驯服的牛渡河。它们也横渡恒河水流，平安地到达了彼岸。然后他又让那些小牛和小母牛渡河。它们也横渡恒河水流，平安地到达了彼岸。然后他又让那些瘦弱的小牛渡河。它们也横渡恒河水流，平安地到达了彼岸。比丘们，从前，有一头刚出生的小牛犊，因为对母牛的敬重而被带走，它也横渡恒河水流，平安地到达了彼岸。这是为什么呢？因为，比丘们，那位聪明的摩揭陀牧牛人，在雨季的最后一个月，也就是秋天，查看了恒河的此岸，也查看了恒河的彼岸，就在适当的渡口让牛群渡河去善德国北岸。

比丘们，同样地，任何知此世、知他世，知魔境、知非魔境，知死境、知非死境的沙门或婆罗门，凡是认为他们的话值得听、值得相信的，那对他们来说，将是长期的利益和安乐。”

“比丘们，就像那些牛王、牛群的领导者横渡恒河水流，平安地到达了彼岸一样；比丘们，同样地，那些阿罗汉比丘——烦恼已尽，梵行已立，所作已办，重担已卸，已达己利，有存在之结已尽，正智已解脱——他们横渡魔流，平安地到达了彼岸。

“比丘们，就像那些强壮的、驯服的牛横渡恒河水流，平安地到达了彼岸一样；比丘们，同样地，那些因五下分结的断尽而往生化生天，在那里般涅槃，不再从彼世返回的比丘，他们也将横渡魔流，平安地到达彼岸。

“比丘们，就像那些小牛和小母牛横渡恒河水流，平安地到达了彼岸一样；比丘们，同样地，那些因三结的断尽，贪嗔痴薄弱而成为一来者，只再来此世一次就能使苦边际的比丘，他们也将横渡魔流，平安地到达彼岸。

“比丘们，就像那些瘦弱的小牛横渡恒河水流，平安地到达了彼岸一样；比丘们，同样地，那些因三结的断尽而成为入流者，不再堕恶趣，必定趋向正觉的比丘，他们也将横渡魔流，平安地到达彼岸。

“比丘们，就像那头刚出生的小牛犊，因为对母牛的敬重而被带走，它也横渡恒河水流，平安地到达了彼岸一样；比丘们，同样地，那些随法行者、随信行者，他们也将横渡魔流，平安地到达彼岸。

“比丘们，我正是那知此世、知他世，知魔境、知非魔境，知死境、知非死境者。比丘们，凡是认为我所说的话值得听、值得相信的，那对他们来说，将是长期的利益和安乐。”

世尊如是说。善逝说此后，导师又说了以下偈颂：

“此世与他世，智者善阐明；
魔所达之处，以及不为死所及。

“遍知一切世间，觉者已了知；
不死之门已开启，安稳通往涅槃。

“魔罗之流已断，溃散且消灭；
比丘们，愿你们充满喜悦，已达安稳之处！”

小牧牛者经第四终。  
巴利语经文  
MN.34/(4) Cūḷagopālakasuttaṃ  
　　 350. Evaṃ me sutaṃ– ekaṃ samayaṃ bhagavā vajjīsu viharati ukkacelāyaṃ gaṅgāya nadiyā tīre. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Bhūtapubbaṃ bhikkhave, māgadhako gopālako duppaññajātiko, vassānaṃ pacchime māse saradasamaye, asamavekkhitvā gaṅgāya nadiyā orimaṃ tīraṃ, asamavekkhitvā pārimaṃ tīraṃ, atittheneva gāvo patāresi uttaraṃ tīraṃ suvidehānaṃ. Atha kho, bhikkhave, gāvo majjhegaṅgāya nadiyā sote āmaṇḍaliyaṃ karitvā tattheva anayabyasanaṃ āpajjiṃsu. Taṃ kissa hetu? Tathā hi so, bhikkhave, māgadhako gopālako duppaññajātiko, vassānaṃ pacchime māse saradasamaye, asamavekkhitvā gaṅgāya nadiyā orimaṃ tīraṃ, asamavekkhitvā pārimaṃ tīraṃ, atittheneva gāvo patāresi uttaraṃ tīraṃ suvidehānaṃ. Evameva kho, bhikkhave, ye hi keci samaṇā vā brāhmaṇā vā akusalā imassa lokassa akusalā parassa lokassa, akusalā māradheyyassa akusalā amāradheyyassa, akusalā maccudheyyassa akusalā amaccudheyyassa, tesaṃ ye sotabbaṃ saddahātabbaṃ maññissanti, tesaṃ taṃ bhavissati dīgharattaṃ ahitāya dukkhāya.  
　　 351. “Bhūtapubbaṃ, bhikkhave, māgadhako gopālako sappaññajātiko, vassānaṃ pacchime māse saradasamaye, samavekkhitvā gaṅgāya nadiyā orimaṃ tīraṃ, samavekkhitvā pārimaṃ tīraṃ, tittheneva gāvo patāresi uttaraṃ tīraṃ suvidehānaṃ. So paṭhamaṃ patāresi ye te usabhā gopitaro gopariṇāyakā. Te tiriyaṃ gaṅgāya sotaṃ chetvā sotthinā pāraṃ agamaṃsu. Athāpare patāresi balavagāvo dammagāvo. Tepi tiriyaṃ gaṅgāya sotaṃ chetvā sotthinā pāraṃ agamaṃsu. Athāpare patāresi vacchatare vacchatariyo. Tepi tiriyaṃ gaṅgāya sotaṃ chetvā sotthinā pāraṃ agamaṃsu. Athāpare patāresi vacchake kisābalake. Tepi tiriyaṃ gaṅgāya sotaṃ chetvā sotthinā pāraṃ agamaṃsu. Bhūtapubbaṃ, bhikkhave, vacchako taruṇako tāvadeva jātako mātugoravakena vuyhamāno, sopi tiriyaṃ gaṅgāya sotaṃ chetvā sotthinā pāraṃ agamāsi. Taṃ kissa hetu? Tathā hi so, bhikkhave, māgadhako gopālako sappaññajātiko vassānaṃ pacchime māse saradasamaye, samavekkhitvā gaṅgāya nadiyā orimaṃ tīraṃ, samavekkhitvā pārimaṃ tīraṃ, tittheneva gāvo patāresi uttaraṃ tīraṃ suvidehānaṃ. Evameva kho, bhikkhave, ye hi keci samaṇā vā brāhmaṇā vā kusalā imassa lokassa kusalā parassa lokassa, kusalā māradheyyassa kusalā amāradheyyassa, kusalā maccudheyyassa kusalā amaccudheyyassa, tesaṃ ye sotabbaṃ saddahātabbaṃ maññissanti, tesaṃ taṃ bhavissati dīgharattaṃ hitāya sukhāya.  
　　 352. “Seyyathāpi bhikkhave, ye te usabhā gopitaro gopariṇāyakā te tiriyaṃ gaṅgāya sotaṃ chetvā sotthinā pāraṃ agamaṃsu, evameva kho, bhikkhave, ye te bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññā vimuttā, te tiriyaṃ mārassa sotaṃ chetvā sotthinā pāraṃ gatā.  
　　 “Seyyathāpi te, bhikkhave, balavagāvo dammagāvo tiriyaṃ gaṅgāya sotaṃ chetvā sotthinā pāraṃ agamaṃsu, evameva kho, bhikkhave, ye te bhikkhū pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā, tepi tiriyaṃ mārassa sotaṃ chetvā sotthinā pāraṃ gamissanti.  
　　 “Seyyathāpi te, bhikkhave, vacchatarā vacchatariyo tiriyaṃ gaṅgāya sotaṃ chetvā sotthinā pāraṃ agamaṃsu, evameva kho, bhikkhave, ye te bhikkhū tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmino sakiṃdeva imaṃ lokaṃ āgantvā dukkhassantaṃ karissanti, tepi tiriyaṃ mārassa sotaṃ chetvā sotthinā pāraṃ gamissanti.  
　　 “Seyyathāpi te, bhikkhave, vacchakā kisābalakā tiriyaṃ gaṅgāya sotaṃ chetvā sotthinā pāraṃ agamaṃsu, evameva kho, bhikkhave, ye te bhikkhū tiṇṇaṃ saṃyojanānaṃ parikkhayā sotāpannā avinipātadhammā niyatā sambodhiparāyanā, tepi tiriyaṃ mārassa sotaṃ chetvā sotthinā pāraṃ gamissanti.  
　　 “Seyyathāpi so, bhikkhave, vacchako taruṇako tāvadeva jātako mātugoravakena vuyhamāno tiriyaṃ gaṅgāya sotaṃ chetvā sotthinā pāraṃ agamāsi, evameva kho, bhikkhave, ye te bhikkhū dhammānusārino saddhānusārino, tepi tiriyaṃ mārassa sotaṃ chetvā sotthinā pāraṃ gamissanti.  
　　 “Ahaṃ kho pana, bhikkhave, kusalo imassa lokassa kusalo parassa lokassa, kusalo māradheyyassa kusalo amāradheyyassa, kusalo maccudheyyassa kusalo amaccudheyyassa. Tassa mayhaṃ, bhikkhave, ye sotabbaṃ saddahātabbaṃ maññissanti, tesaṃ taṃ bhavissati dīgharattaṃ hitāya sukhāyā”ti.  
　　 Idamavoca bhagavā. Idaṃ vatvā sugato athāparaṃ etadavoca satthā–  
　　 “Ayaṃ loko paro loko, jānatā suppakāsito;  
　　 Yañca mārena sampattaṃ, appattaṃ yañca maccunā.  
　　 “Sabbaṃ lokaṃ abhiññāya, sambuddhena pajānatā;  
　　 Vivaṭaṃ amatadvāraṃ, khemaṃ nibbānapattiyā.  
　　 “Chinnaṃ pāpimato sotaṃ, viddhastaṃ vinaḷīkataṃ;  
　　 Pāmojjabahulā hotha, khemaṃ pattattha bhikkhavo”ti.  
　　 Cūḷagopālakasuttaṃ niṭṭhitaṃ catutthaṃ.
