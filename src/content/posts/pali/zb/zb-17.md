---
title: 中部17经：森林经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：一时，佛陀住在舍卫城祇树林给孤独园。在那裡，佛陀对比丘们说道：“比丘们！”比丘们回答佛陀：“世尊！”佛陀说：“比丘们，我将为你们讲说森林的途径，你们要谛听，善加思惟，我将解说。”比丘们回答佛陀：“是的，世尊！”佛陀这样说道：

“比丘们，在此，有比丘依止某处森林居住。他依止该森林居住，然而未现前的念不能现前，未得定的心不能得定，未尽的烦恼不能穷尽，未证得的无上安稳（涅槃）不能证得。而那些出家者应得的生活资具——袈裟、饮食、卧具、病缘医药资具——却难以获得。比丘们，那位比丘应当这样省思：‘我依止这处森林居住，然而我依止这处森林居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却难以获得。’比丘们，那位比丘在日间或夜间，应当离开那处森林，不应住在那里。

“然而，比丘们，在此，有比丘依止某处森林居住。他依止该森林居住，然而未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却容易获得。比丘们，那位比丘应当这样省思：‘我依止这处森林居住。我依止这处森林居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却容易获得。然而我出家并非为了袈裟，并非为了饮食……并非为了卧具……并非为了病缘医药资具而离家出家。然而我依止这处森林居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。’比丘们，那位比丘应当深思熟虑后离开那处森林，不应住在那里。

“然而，比丘们，在此，有比丘依止某处森林居住。他依止该森林居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却难以获得。比丘们，那位比丘应当这样省思：‘我依止这处森林居住。我依止这处森林居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却难以获得。然而我出家并非为了袈裟，并非为了饮食……并非为了卧具……并非为了病缘医药资具而离家出家。然而我依止这处森林居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。’比丘们，那位比丘应当深思熟虑后住在那处森林，不应离开。

“然而，比丘们，在此，有比丘依止某处森林居住。他依止该森林居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却容易获得。比丘们，那位比丘应当这样省思：‘我依止这处森林居住。我依止这处森林居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却容易获得。’比丘们，那位比丘应当终生住在那处森林，不应离开。

“比丘们，在此，有比丘依止某村落居住……依止某城镇居住……依止某都城居住……依止某地区居住……依止某人居住。他依止该人居住，然而未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却难以获得。比丘们，那位比丘应当这样省思：‘我依止这人居住。我依止这人居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却难以获得。’比丘们，那位比丘在日间或夜间，应当不经告辞而离开那人，不应追随。

“然而，比丘们，在此，有比丘依止某人居住。他依止该人居住，然而未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却容易获得。比丘们，那位比丘应当这样省思：‘我依止这人居住。我依止这人居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。而那些出家者应得的生活资具——袈裟、饮食、卧具、病缘医药资具——却容易获得。然而我出家并非为了袈裟，并非为了饮食……并非为了卧具……并非为了病缘医药资具而离家出家。然而我依止这人居住，未现前的念不能现前，未得定的心不能得定，未尽的烦恼不能穷尽，未证得的无上安稳不能证得。’比丘们，那位比丘应当深思熟虑后告辞离开那人，不应追随。

“然而，比丘们，在此，有比丘依止某人居住。他依止该人居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却难以获得。比丘们，那位比丘应当这样省思：‘我依止这人居住。我依止这人居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却难以获得。然而我出家并非为了袈裟，并非为了饮食……并非为了卧具……并非为了病缘医药资具而离家出家。然而我依止这人居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。’比丘们，那位比丘应当深思熟虑后追随那人，不应离开。

“然而，比丘们，在此，有比丘依止某人居住。他依止该人居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却容易获得。比丘们，那位比丘应当这样省思：‘我依止这人居住。我依止这人居住，未现前的念能够现前，未得定的心能够得定，未尽的烦恼能够穷尽，未证得的无上安稳能够证得。而那些出家者应得的生活资具——袈裟、饮食、卧具、病缘医药资具——却容易获得。’比丘们，那位比丘应当终生追随那人，不应离开，即使被驱赶也应如此。”

佛陀如是说。那些比丘对佛陀所说的话感到欢喜，并加以赞同。

森林经第七终。  
巴利语经文  
MN.17/(7) Vanapatthasuttaṃ  
　　 190. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “vanapatthapariyāyaṃ vo, bhikkhave, desessāmi, taṃ suṇātha, sādhukaṃ manasikarotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 191. “Idha, bhikkhave, bhikkhu aññataraṃ vanapatthaṃ upanissāya viharati. Tassa taṃ vanapatthaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te kasirena samudāgacchanti. Tena, bhikkhave, bhikkhunā iti paṭisañcikkhitabbaṃ ‘ahaṃ kho imaṃ vanapatthaṃ upanissāya viharāmi, tassa me imaṃ vanapatthaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te kasirena samudāgacchantī’ti. Tena, bhikkhave, bhikkhunā rattibhāgaṃ vā divasabhāgaṃ vā tamhā vanapatthā pakkamitabbaṃ, na vatthabbaṃ.  
　　 192. “Idha pana, bhikkhave, bhikkhu aññataraṃ vanapatthaṃ upanissāya viharati. Tassa taṃ vanapatthaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilāna-ppaccayabhesajjaparikkhārā– te appakasirena samudāgacchanti. Tena bhikkhave, bhikkhunā iti paṭisañcikkhitabbaṃ– ‘ahaṃ kho imaṃ vanapatthaṃ upanissāya viharāmi. Tassa me imaṃ vanapatthaṃ upanissāya viharato anupaṭṭhitā ceva sati na upaṭṭhāti asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilāna-ppaccayabhesajjaparikkhārā– te appakasirena samudāgacchanti. Na kho panāhaṃ cīvarahetu agārasmā anagāriyaṃ pabbajito na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṃ pabbajito. Atha ca pana me imaṃ vanapatthaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmī’ti. Tena, bhikkhave, bhikkhunā saṅkhāpi tamhā vanapatthā pakkamitabbaṃ, na vatthabbaṃ.  
　　 193. “Idha pana, bhikkhave, bhikkhu aññataraṃ vanapatthaṃ upanissāya viharati. Tassa taṃ vanapatthaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccaya-bhesajjaparikkhārā, te kasirena samudāgacchanti. Tena, bhikkhave, bhikkhunā iti paṭisañcikkhitabbaṃ ‘ahaṃ kho imaṃ vanapatthaṃ upanissāya viharāmi. Tassa me imaṃ vanapatthaṃ upanissāya viharato anupaṭṭhitā ceva sati upaṭṭhāti asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te kasirena samudāgacchanti. Na kho panāhaṃ cīvarahetu agārasmā anagāriyaṃ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṃ pabbajito Atha ca pana me imaṃ vanapatthaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmī’ti. Tena, bhikkhave, bhikkhunā saṅkhāpi tasmiṃ vanapatthe vatthabbaṃ, na pakkamitabbaṃ.  
　　 194. “Idha pana, bhikkhave, bhikkhu aññataraṃ vanapatthaṃ upanissāya viharati. Tassa taṃ vanapatthaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajja-parikkhārā– te appakasirena samudāgacchanti. Tena, bhikkhave, bhikkhunā iti paṭisañcikkhitabbaṃ– ‘ahaṃ kho imaṃ vanapatthaṃ upanissāya viharāmi. Tassa me imaṃ vanapatthaṃ upanissāya viharato anupaṭṭhitā ceva sati upaṭṭhāti asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te appakasirena samudāgacchantī’ti Tena, bhikkhave, bhikkhunā yāvajīvampi tasmiṃ vanapatthe vatthabbaṃ, na pakkamitabbaṃ.  
　　 195. “Idha, bhikkhave, bhikkhu aññataraṃ gāmaṃ upanissāya viharati …pe… aññataraṃ nigamaṃ upanissāya viharati …pe… aññataraṃ nagaraṃ upanissāya viharati …pe… aññataraṃ janapadaṃ upanissāya viharati …pe… aññataraṃ puggalaṃ upanissāya viharati. Tassa taṃ puggalaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsana-gilānappaccayabhesajjaparikkhārā– te kasirena samudāgacchanti. Tena, bhikkhave, bhikkhunā iti paṭisañcikkhitabbaṃ– ‘ahaṃ kho imaṃ puggalaṃ upanissāya viharāmi. Tassa me imaṃ puggalaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajja-parikkhārā– te kasirena samudāgacchantī’ti. Tena, bhikkhave, bhikkhunā rattibhāgaṃ vā divasabhāgaṃ vā so puggalo anāpucchā pakkamitabbaṃ, nānubandhitabbo.  
　　 196. “Idha pana, bhikkhave, bhikkhu aññataraṃ puggalaṃ upanissāya viharati. Tassa taṃ puggalaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccaya-bhesajjaparikkhārā, te appakasirena samudāgacchanti. Tena, bhikkhave, bhikkhunā iti paṭisañcikkhitabbaṃ– ‘ahaṃ kho imaṃ puggalaṃ upanissāya viharāmi. Tassa me imaṃ puggalaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccaya-bhesajjaparikkhārā te appakasirena samudāgacchanti. Na kho panāhaṃ cīvarahetu agārasmā anagāriyaṃ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṃ pabbajito. Atha ca pana me imaṃ puggalaṃ upanissāya viharato anupaṭṭhitā ceva sati na upaṭṭhāti, asamāhitañca cittaṃ na samādhiyati, aparikkhīṇā ca āsavā na parikkhayaṃ gacchanti, ananuppattañca anuttaraṃ yogakkhemaṃ nānupāpuṇāmī’ti. Tena, bhikkhave, bhikkhunā saṅkhāpi so puggalo āpucchā pakkamitabbaṃ, nānubandhitabbo.  
　　 197. “Idha pana, bhikkhave, bhikkhu aññataraṃ puggalaṃ upanissāya viharati. Tassa taṃ puggalaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccaya-bhesajjaparikkhārā– te kasirena samudāgacchanti. Tena, bhikkhave, bhikkhunā iti paṭisañcikkhitabbaṃ– ‘ahaṃ kho imaṃ puggalaṃ upanissāya viharāmi. Tassa me imaṃ puggalaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te kasirena samudāgacchanti. Na kho panāhaṃ cīvarahetu agārasmā anagāriyaṃ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā  
　　 Anagāriyaṃ pabbajito. Atha ca pana me imaṃ puggalaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmī’ti. Tena, bhikkhave, bhikkhunā saṅkhāpi so puggalo anubandhitabbo, na pakkamitabbaṃ.  
　　 198. “Idha pana, bhikkhave, bhikkhu aññataraṃ puggalaṃ upanissāya viharati. Tassa taṃ puggalaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti ananuppattañca anuttaraṃ yogakkhemaṃ anupāpuṇāti. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajja-parikkhārā– te appakasirena samudāgacchanti. Tena, bhikkhave, bhikkhunā iti paṭisañcikkhitabbaṃ– ‘ahaṃ kho imaṃ puggalaṃ upanissāya viharāmi Tassa me imaṃ puggalaṃ upanissāya viharato anupaṭṭhitā ceva sati upaṭṭhāti, asamāhitañca cittaṃ samādhiyati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi. Ye ca kho ime pabbajitena jīvitaparikkhārā samudānetabbā– cīvarapiṇḍapātasenāsanagilānappaccayabhesajjaparikkhārā– te appakasirena samudāgacchantī’ti. Tena, bhikkhave, bhikkhunā yāvajīvampi so puggalo anubandhitabbo, na pakkamitabbaṃ, api panujjamānenapī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Vanapatthasuttaṃ niṭṭhitaṃ sattamaṃ.
