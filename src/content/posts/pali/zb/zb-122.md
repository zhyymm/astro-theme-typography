---
title: 中部122经:大空经
pubDate: 2026-01-18 15:21:29
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在释迦族人迦毗罗卫城尼拘律园。于是，世尊于上午，穿好衣服，手持衣钵，进入迦毗罗卫城乞食。在迦毗罗卫城乞食完毕，饭后，世尊前往迦罗伽摩释迦族人的精舍，欲于日间歇息。然而，彼时迦罗伽摩释迦族人的精舍中，有许多坐具铺设着。世尊看到迦罗伽摩释迦族人的精舍中有许多坐具铺设着。看到后，世尊心中思惟：“迦罗伽摩释迦族人的精舍中有许多坐具铺设着，是不是有很多比丘住在这里呢？”

此时，尊者阿难与许多比丘正在揭陀释迦族人的精舍中作衣。于是，世尊于傍晚，从禅修中起身，前往揭陀释迦族人的精舍；走到后，坐到铺设好的座位上。坐下后，世尊对尊者阿难说：“阿难，迦罗伽摩释迦族人的精舍中有许多坐具铺设着，是不是有很多比丘住在这里呢？” “世尊，迦罗伽摩释迦族人的精舍中有许多坐具铺设着，有很多比丘住在这里。世尊，现在是我们作衣的时候。”

“阿难，比丘不宜乐于聚会，喜好聚会，沉溺于聚会，乐于团体，喜好团体，乐于与团体和合。阿难，难道一个乐于聚会、喜好聚会、沉溺于聚会、乐于团体、喜好团体、乐于与团体和合的比丘，会随意获得、不费力地获得、不困难地获得出离之乐、远离之乐、寂静之乐、觉悟之乐吗？没有这个道理。阿难，然而一个比丘独自远离团体而住，这样一位比丘，可以随意获得、不费力地获得、不困难地获得出离之乐、远离之乐、寂静之乐、觉悟之乐。这是有可能的。

“阿难，难道一个乐于聚会、喜好聚会、沉溺于聚会、乐于团体、喜好团体、乐于与团体和合的比丘，会证入并安住于有时限的、可意的解脱心，或无时限的、不动摇的解脱心吗？没有这个道理。阿难，然而一个比丘独自远离团体而住，这样一位比丘，可以证入并安住于有时限的、可意的解脱心，或无时限的、不动摇的解脱心。这是有可能的。

“阿难，我未曾见到任何一种色，执着于此色，乐于此色者，由于此色的变异、变易而不会生起忧、悲、苦、恼、绝望。

“阿难，世尊已经觉悟了这种住处，即：不作意一切相，证入并安住于内空。阿难，如果世尊住于此住处时，有比丘、比丘尼、优婆塞、优婆夷、国王、大臣、外道、外道弟子前来拜访。阿难，那时世尊的心专注于远离，倾向于远离，偏向于远离，远离世俗，乐于出离，远离一切烦恼处，只会说那些能引向遣散（烦恼）的话。因此，阿难，如果比丘希望：‘我愿证入并安住于内空’，那么，阿难，比丘应当在自己内在安置心、平息心、专注心、定持心。

“阿难，比丘如何才能在自己内在安置心、平息心、专注心、定持心呢？阿难，在此，比丘远离诸欲，远离不善法……（中略）……证入并安住于初禅……（中略）……二禅……三禅……证入并安住于四禅。阿难，比丘就这样在自己内在安置心、平息心、专注心、定持心。他作意内空。当他作意内空时，他的心不倾向于空，不信乐于空，不安住于空，不解脱于空。阿难，在这种情况下，比丘如此了知：‘当我作意内空时，我的心不倾向于空，不信乐于空，不安住于空，不解脱于空。’他于此保持正知。他作意外空……（中略）……他作意内外空……（中略）……他作意不动。当他作意不动时，他的心不倾向于不动，不信乐于不动，不安住于不动，不解脱于不动。阿难，在这种情况下，比丘如此了知：‘当我作意不动时，我的心不倾向于不动，不信乐于不动，不安住于不动，不解脱于不动。’他于此保持正知。

“阿难，因此，比丘应当在先前那种定相上，在自己内在安置心、平息心、专注心、定持心。他作意内空。当他作意内空时，他的心倾向于空，信乐于空，安住于空，解脱于空。阿难，在这种情况下，比丘如此了知：‘当我作意内空时，我的心倾向于空，信乐于空，安住于空，解脱于空。’他于此保持正知。他作意外空……（中略）……他作意内外空……（中略）……他作意不动。当他作意不动时，他的心倾向于不动，信乐于不动，安住于不动，解脱于不动。阿难，在这种情况下，比丘如此了知：‘当我作意不动时，我的心倾向于不动，信乐于不动，安住于不动，解脱于不动。’他于此保持正知。

“阿难，如果比丘住于此住处时，他的心倾向于行，他便行——‘这样行时，恶不善法，即贪欲和瞋恚，不会侵扰我。’他于此保持正知。阿难，如果比丘住于此住处时，他的心倾向于住，他便住——‘这样住时，恶不善法，即贪欲和瞋恚，不会侵扰我。’他于此保持正知。阿难，如果比丘住于此住处时，他的心倾向于坐，他便坐——‘这样坐时，恶不善法，即贪欲和瞋恚，不会侵扰我。’他于此保持正知。阿难，如果比丘住于此住处时，他的心倾向于卧，他便卧——‘这样卧时，恶不善法，即贪欲和瞋恚，不会侵扰我。’他于此保持正知。

“阿难，如果比丘住于此住处时，他的心倾向于言谈，他便思惟：‘凡是卑劣的、粗俗的、凡夫的、非圣贤的、无益于解脱的言谈，不能导致厌离、离欲、灭尽、寂静、通晓、觉悟、涅槃，例如：国王的言谈、盗贼的言谈、大臣的言谈、军队的言谈、恐惧的言谈、战争的言谈、食物的言谈、饮料的言谈、衣服的言谈、卧具的言谈、花鬘的言谈、香料的言谈、亲戚的言谈、车乘的言谈、乡村的言谈、城镇的言谈、城市的言谈、国家的言谈、女人的言谈、酒的言谈、街巷的言谈、渡口的言谈、已逝亲属的言谈、世俗杂谈、大海之谈、有无之谈——我将不谈论这样的言谈。’他于此保持正知。‘凡是能引向磨砺烦恼、有助于心无障碍的言谈，能完全导致厌离、离欲、灭尽、寂静、通晓、觉悟、涅槃，例如：少欲之谈、知足之谈、远离之谈、不集会之谈、精进之谈、戒律之谈、定力之谈、智慧之谈、解脱之谈、解脱智见之谈——我将谈论这样的言谈。’他于此保持正知。

“阿难，如果比丘住于此住处时，他的心倾向于思惟，他便思惟：‘凡是卑劣的、粗俗的、凡夫的、非圣贤的、无益于解脱的思惟，不能导致厌离、离欲、灭尽、寂静、通晓、觉悟、涅槃，例如：欲思惟、瞋思惟、害思惟——我将不思惟这样的思惟。’他于此保持正知。‘凡是圣贤的、能引向解脱的思惟，能使修行者达到苦的完全尽除，例如：出离思惟、无瞋思惟、无害思惟——我将思惟这样的思惟。’他于此保持正知。

“阿难，有五种欲境。哪五种？眼所识之色，可爱、可意、可喜、可爱乐、与欲相应、能染著；耳所识之声……鼻所识之香……舌所识之味……身所识之触，可爱、可意、可喜、可爱乐、与欲相应、能染著——阿难，比丘应当经常省察自己的心：‘在这五种欲境中，我的心是否在任何一个处所生起（不如理的）行止？’阿难，如果比丘省察后如此了知：‘在这五种欲境中，我的心在任何一个处所生起（不如理的）行止。’阿难，在这种情况下，比丘如此了知：‘我对于这五种欲境的贪欲尚未断除。’他于此保持正知。反之，阿难，如果比丘省察后如此了知：‘在这五种欲境中，我的心未在任何一个处生起（不如理的）行止。’阿难，在这种情况下，比丘如此了知：‘我对于这五种欲境的贪欲已断除。’他于此保持正知。

“阿难，有五种取蕴，比丘应当随观其生灭而住——‘色是如此，色的生起是如此，色的灭尽是如此；受是如此……想是如此……行是如此……识是如此，识的生起是如此，识的灭尽是如此。’当他在这五种取蕴中随观生灭而住时，他对五种取蕴的‘我慢’便被断除。阿难，在这种情况下，比丘如此了知：‘我对这五种取蕴的“我慢”已断除。’他于此保持正知。阿难，这些法是完全善的、善的未来、圣贤的、出世间的、不为恶魔所侵扰的。阿难，你认为如何？弟子怀着怎样的目的，即使被驱逐，也应该跟随老师呢？” “世尊是诸法的根本，世尊是引导者，世尊是依止者。世尊，请世尊亲自解说此言的意义吧！比丘们听闻世尊的教导后将会记住。”

“阿难，弟子不应跟随老师为了（听闻）经、偈、记说。为什么呢？因为阿难，这些法，你早已听闻、忆持、口头熟练、心中观察、以见解良好地洞彻。阿难，然而，凡是能引向磨砺烦恼、有助于心无障碍的言谈，能完全导致厌离、离欲、灭尽、寂静、通晓、觉悟、涅槃，例如：少欲之谈、知足之谈、远离之谈、不集会之谈、精进之谈、戒律之谈、定力之谈、智慧之谈、解脱之谈、解脱智见之谈——阿难，为了这样的言谈，弟子即使被驱逐，也应该跟随老师。

“阿难，在这种情况下，有师长的祸患；在这种情况下，有弟子的祸患；在这种情况下，有梵行者的祸患。

“阿难，如何有师长的祸患呢？阿难，在此，有的师长依止僻静的住所：森林、树下、山岳、山洞、山窟、冢间、丛林、露地、草堆。当他这样远离独住时，城镇居民和乡下居民，包括婆罗门和居士，前来拜访他。他对于那些前来拜访的婆罗门、居士，城镇居民和乡下居民，生起贪恋，产生执着，回归到人群中。阿难，这被称为师长的祸患。恶不善法，即会带来污染的、会导向再生的、会带来痛苦的、会导致痛苦果报的、会在未来导致生老病死的法，因师长的祸患而束缚了他。阿难，这就是师长的祸患。

“阿难，如何有弟子的祸患呢？阿难，正是那位师长的弟子，为了增益其师的远离，依止僻静的住所：森林、树下、山岳、山洞、山窟、冢间、丛林、露地、草堆。当他这样远离独住时，城镇居民和乡下居民，包括婆罗门和居士，前来拜访他。他对于那些前来拜访的婆罗门、居士，城镇居民和乡下居民，生起贪恋，产生执着，回归到人群中。阿难，这被称为弟子的祸患。恶不善法，即会带来污染的、会导向再生的、会带来痛苦的、会导致痛苦果报的、会在未来导致生老病死的法，因弟子的祸患而束缚了他。阿难，这就是弟子的祸患。

“阿难，如何有梵行者的祸患呢？阿难，在此，如来出兴于世，阿罗汉、正等正觉者、明行具足者、善逝、世间解、无上士、调御丈夫、天人师、佛、世尊。他依止僻静的住所：森林、树下、山岳、山洞、山窟、冢间、丛林、露地、草堆。当他这样远离独住时，城镇居民和乡下居民，包括婆罗门和居士，前来拜访他。他对于那些前来拜访的婆罗门、居士，城镇居民和乡下居民，不生起贪恋，不产生执着，不回归到人群中。然而，阿难，正是那位师长的弟子，为了增益其师的远离，依止僻静的住所：森林、树下、山岳、山洞、山窟、冢间、丛林、露地、草堆。当他这样远离独住时，城镇居民和乡下居民，包括婆罗门和居士，前来拜访他。他对于那些前来拜访的婆罗门、居士，城镇居民和乡下居民，生起贪恋，产生执着，回归到人群中。阿难，这被称为梵行者的祸患。恶不善法，即会带来污染的、会导向再生的、会带来痛苦的、会导致痛苦果报的、会在未来导致生老病死的法，因梵行者的祸患而束缚了他。阿难，这就是梵行者的祸患。

“阿难，在这其中，无论是师长的祸患，还是弟子的祸患，这梵行者的祸患，其痛苦果报更甚、更苦，更会导向恶趣。

“因此，阿难，你们应以朋友之心待我，莫以仇敌之心。这将长久地对你们有利和安乐。

“阿难，弟子如何以仇敌之心待师长，而非朋友之心呢？阿难，在此，师长出于怜悯、寻求利益、出于慈悲而为弟子说法——‘这会给你们带来利益，这会给你们带来安乐。’而他的弟子不听从，不倾听，心不倾向于觉悟，反而背离师长的教导而行。阿难，弟子就这样以仇敌之心待师长，而非朋友之心。

“阿难，弟子如何以朋友之心待师长，而非仇敌之心呢？阿难，在此，师长出于怜悯、寻求利益、出于慈悲而为弟子说法——‘这会给你们带来利益，这会给你们带来安乐。’而他的弟子听从，倾听，心倾向于觉悟，不背离师长的教导而行。阿难，弟子就这样以朋友之心待师长，而非仇敌之心。

“因此，阿难，你们应以朋友之心待我，莫以仇敌之心。这将长久地对你们有利和安乐。阿难，我不会像陶工对待生坯那样娇惯你们。阿难，我会反复地斥责，阿难，我会反复地教导。精华将会留存。”

世尊如是说。尊者阿难心悦意乐，欢喜世尊所说。

大空经第二终。

巴利语经文  
MN.122/(2) Mahāsuññatasuttaṃ  
　　 185. Evaṃ me sutaṃ– ekaṃ samayaṃ bhagavā sakkesu viharati kapilavatthusmiṃ nigrodhārāme. Atha kho bhagavā pubbaṇhasamayaṃ nivāsetvā pattacīvaramādāya kapilavatthuṃ piṇḍāya pāvisi. Kapilavatthusmiṃ piṇḍāya caritvā pacchābhattaṃ piṇḍapātapaṭikkanto yena kāḷakhemakassa sakkassa vihāro tenupasaṅkami divāvihārāya. Tena kho pana samayena kāḷakhemakassa sakkassa vihāre sambahulāni senāsanāni paññattāni honti. Addasā kho bhagavā kāḷakhemakassa sakkassa vihāre sambahulāni senāsanāni paññattāni. Disvāna bhagavato etadahosi– “sambahulāni kho kāḷakhemakassa sakkassa vihāre senāsanāni paññattāni. Sambahulā nu kho idha bhikkhū viharantī”ti.  
　　 186. Tena kho pana samayena āyasmā ānando sambahulehi bhikkhūhi saddhiṃ ghaṭāya sakkassa vihāre cīvarakammaṃ karoti. Atha kho bhagavā sāyanhasamayaṃ paṭisallānā vuṭṭhito yena ghaṭāya sakkassa vihāro tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ ānandaṃ āmantesi– “sambahulāni kho, ānanda, kāḷakhemakassa sakkassa vihāre senāsanāni paññattāni. Sambahulā nu kho ettha bhikkhū viharantī”ti? “Sambahulāni, bhante, kāḷakhemakassa sakkassa vihāre senāsanāni paññattāni. Sambahulā bhikkhū ettha viharanti. Cīvarakārasamayo no, bhante, vattatī”ti.  
　　 “Na kho, ānanda, bhikkhu sobhati saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito. So vatānanda, bhikkhu saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito yaṃ taṃ nekkhammasukhaṃ pavivekasukhaṃ upasamasukhaṃ sambodhisukhaṃ tassa sukhassa nikāmalābhī bhavissati akicchalābhī akasiralābhīti– netaṃ ṭhānaṃ vijjati. Yo ca kho so, ānanda, bhikkhu eko gaṇasmā vūpakaṭṭho viharati tassetaṃ bhikkhuno pāṭikaṅkhaṃ yaṃ taṃ nekkhammasukhaṃ pavivekasukhaṃ upasamasukhaṃ sambodhisukhaṃ tassa sukhassa nikāmalābhī bhavissati akicchalābhī akasiralābhīti– ṭhānametaṃ vijjati.  
　　 “So vatānanda, bhikkhu saṅgaṇikārāmo saṅgaṇikarato saṅgaṇikārāmataṃ anuyutto gaṇārāmo gaṇarato gaṇasammudito sāmāyikaṃ vā kantaṃ cetovimuttiṃ upasampajja viharissati asāmāyikaṃ vā akuppanti– netaṃ ṭhānaṃ vijjati. Yo ca kho so, ānanda, bhikkhu eko gaṇasmā vūpakaṭṭho viharati tassetaṃ bhikkhuno pāṭikaṅkhaṃ sāmāyikaṃ vā kantaṃ cetovimuttiṃ upasampajja viharissati asāmāyikaṃ vā akuppanti– ṭhānametaṃ vijjati.  
　　 “Nāhaṃ, ānanda, ekaṃ rūpampi samanupassāmi yattha rattassa yathābhiratassa rūpassa vipariṇāmaññathābhāvā na uppajjeyyuṃ sokaparidevadukkhadomanassūpāyāsā.  
　　 187. “Ayaṃ kho panānanda, vihāro tathāgatena abhisambuddho yadidaṃ– sabbanimittānaṃ amanasikārā ajjhattaṃ suññataṃ upasampajja viharituṃ. Tatra ce, ānanda, tathāgataṃ iminā vihārena viharantaṃ bhavanti upasaṅkamitāro bhikkhū bhikkhuniyo upāsakā upāsikāyo rājāno rājamahāmattā titthiyā titthiyasāvakā. Tatrānanda, tathāgato vivekaninneneva cittena vivekapoṇena vivekapabbhārena vūpakaṭṭhena nekkhammābhiratena byantībhūtena sabbaso āsavaṭṭhānīyehi dhammehi aññadatthu uyyojanikapaṭisaṃyuttaṃyeva kathaṃ kattā hoti. Tasmātihānanda, bhikkhu cepi ākaṅkheyya– ‘ajjhattaṃ suññataṃ upasampajja vihareyyan’ti, tenānanda, bhikkhunā ajjhattameva cittaṃ saṇṭhapetabbaṃ sannisādetabbaṃ ekodi kātabbaṃ samādahātabbaṃ.  
　　 188. “Kathañcānanda, bhikkhu ajjhattameva cittaṃ saṇṭhapeti sannisādeti ekodiṃ karoti samādahati? Idhānanda, bhikkhu vivicceva kāmehi vivicca akusalehi dhammehi …pe… paṭhamaṃ jhānaṃ upasampajja viharati …pe… dutiyaṃ jhānaṃ… tatiyaṃ jhānaṃ… catutthaṃ jhānaṃ upasampajja viharati. Evaṃ kho, ānanda, bhikkhu ajjhattameva cittaṃ saṇṭhapeti sannisādeti ekodiṃ karoti samādahati. So ajjhattaṃ suññataṃ manasi karoti. Tassa ajjhattaṃ suññataṃ manasikaroto suññatāya cittaṃ na pakkhandati nappasīdati na santiṭṭhati na vimuccati Evaṃ santametaṃ, ānanda, bhikkhu evaṃ pajānāti– ‘ajjhattaṃ suññataṃ kho me manasikaroto ajjhattaṃ suññatāya cittaṃ na pakkhandati nappasīdati na santiṭṭhati na vimuccatī’ti. Itiha tattha sampajāno hoti. So bahiddhā suññataṃ manasi karoti …pe… so ajjhattabahiddhā suññataṃ manasi karoti…pe…so āneñjaṃ manasi karoti. Tassa āneñjaṃ manasikaroto āneñjāya cittaṃ na pakkhandati nappasīdati na santiṭṭhati na vimuccati. Evaṃ santametaṃ, ānanda, bhikkhu evaṃ pajānāti– ‘āneñjaṃ kho me manasikaroto āneñjāya cittaṃ na pakkhandati nappasīdati na santiṭṭhati na vimuccatī’ti. Itiha tattha sampajāno hoti.  
　　 “Tenānanda, bhikkhunā tasmiṃyeva purimasmiṃ samādhinimitte ajjhattameva cittaṃ saṇṭhapetabbaṃ sannisādetabbaṃ ekodi kātabbaṃ samādahātabbaṃ. So ajjhattaṃ suññataṃ manasi karoti. Tassa ajjhattaṃ suññataṃ manasikaroto ajjhattaṃ suññatāya cittaṃ pakkhandati pasīdati santiṭṭhati vimuccati. Evaṃ santametaṃ, ānanda, bhikkhu evaṃ pajānāti– ‘ajjhattaṃ suññataṃ kho me manasikaroto ajjhattaṃ suññatāya cittaṃ pakkhandati pasīdati santiṭṭhati vimuccatī’ti. Itiha tattha sampajāno hoti. So bahiddhā suññataṃ manasi karoti …pe… so ajjhattabahiddhā suññataṃ manasi karoti …pe… so āneñjaṃ manasi karoti. Tassa āneñjaṃ manasikaroto āneñjāya cittaṃ pakkhandati pasīdati santiṭṭhati vimuccati. Evaṃ santametaṃ, ānanda, bhikkhu evaṃ pajānāti– ‘āneñjaṃ kho me manasikaroto āneñjāya cittaṃ pakkhandati pasīdati santiṭṭhati vimuccatī’ti. Itiha tattha sampajāno hoti.  
　　 189. “Tassa ce, ānanda, bhikkhuno iminā vihārena viharato caṅkamāya cittaṃ namati, so caṅkamati– ‘evaṃ maṃ caṅkamantaṃ nābhijjhādomanassā pāpakā akusalā dhammā anvāssavissantī’ti Itiha tattha sampajāno hoti. Tassa ce, ānanda, bhikkhuno iminā vihārena viharato ṭhānāya cittaṃ namati, so tiṭṭhati– ‘evaṃ maṃ ṭhitaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti. Tassa ce, ānanda, bhikkhuno iminā vihārena viharato nisajjāya cittaṃ namati, so nisīdati– ‘evaṃ maṃ nisinnaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti. Tassa ce, ānanda, bhikkhuno iminā vihārena viharato sayanāya cittaṃ namati so sayati– ‘evaṃ maṃ sayantaṃ nābhijjhādomanassā pāpakā akusalā dhammā anvāssavissantī’ti. Itiha tattha sampajāno hoti.  
　　 “Tassa ce, ānanda, bhikkhuno iminā vihārena viharato kathāya cittaṃ namati, so– ‘yāyaṃ kathā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, seyyathidaṃ– rājakathā corakathā mahāmattakathā senākathā bhayakathā yuddhakathā annakathā pānakathā vatthakathā sayanakathā mālākathā gandhakathā ñātikathā yānakathā gāmakathā nigamakathā nagarakathā janapadakathā itthikathā surākathā visikhākathā kumbhaṭṭhānakathā pubbapetakathā nānattakathā lokakkhāyikā samuddakkhāyikā itibhavābhavakathā iti vā iti– evarūpiṃ kathaṃ na kathessāmī’ti. Itiha tattha sampajāno hoti. Yā ca kho ayaṃ, ānanda, kathā abhisallekhikā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṃvattati, seyyathidaṃ– appicchakathā santuṭṭhikathā pavivekakathā asaṃsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā iti– ‘evarūpiṃ kathaṃ kathessāmī’ti. Itiha tattha sampajāno hoti.  
　　 “Tassa ce, ānanda, bhikkhuno iminā vihārena viharato vitakkāya cittaṃ namati, so– ‘ye te vitakkā hīnā gammā pothujjanikā anariyā anatthasaṃhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattanti, seyyathidaṃ– kāmavitakko byāpādavitakko vihiṃsāvitakko iti evarūpe vitakke na vitakkessāmī’ti. Itiha tattha sampajāno hoti. Ye ca kho ime, ānanda, vitakkā ariyā niyyānikā niyyanti takkarassa sammādukkhakkhayāya, seyyathidaṃ– nekkhammavitakko abyāpādavitakko avihiṃsāvitakko iti– ‘evarūpe vitakke vitakkessāmī’ti. Itiha tattha sampajāno hoti.  
　　 190. “Pañca kho ime, ānanda, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā– ime kho, ānanda, pañca kāmaguṇā yattha bhikkhunā abhikkhaṇaṃ sakaṃ cittaṃ paccavekkhitabbaṃ– ‘atthi nu kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti? Sace, ānanda, bhikkhu paccavekkhamāno evaṃ pajānāti– ‘atthi kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti, evaṃ santametaṃ, ānanda, bhikkhu evaṃ pajānāti– ‘yo kho imesu pañcasu kāmaguṇesu chandarāgo so me nappahīno’ti. Itiha tattha sampajāno hoti. Sace panānanda, bhikkhu paccavekkhamāno evaṃ pajānāti– ‘natthi kho me imesu pañcasu kāmaguṇesu aññatarasmiṃ vā aññatarasmiṃ vā āyatane uppajjati cetaso samudācāro’ti, evaṃ santametaṃ, ānanda, bhikkhu evaṃ pajānāti– ‘yo kho imesu pañcasu kāmaguṇesu chandarāgo so me pahīno’ti. Itiha tattha sampajāno hoti.  
　　 191. “Pañca kho ime, ānanda, upādānakkhandhā yattha bhikkhunā udayabbayānupassinā vihātabbaṃ– ‘iti rūpaṃ iti rūpassa samudayo iti rūpassa atthaṅgamo, iti vedanā… iti saññā… iti saṅkhārā… iti viññāṇaṃ iti viññāṇassa samudayo iti viññāṇassa atthaṅgamo’ti. Tassa imesu pañcasu upādānakkhandhesu udayabbayānupassino viharato yo pañcasu upādānakkhandhesu asmimāno so pahīyati. Evaṃ santametaṃ, ānanda, bhikkhu evaṃ pajānāti– ‘yo kho imesu pañcasu upādānakkhandhesu asmimāno so me pahīno’ti. Itiha tattha sampajāno hoti. Ime kho te, ānanda, dhammā ekantakusalā kusalāyātikā ariyā lokuttarā anavakkantā pāpimatā. Taṃ kiṃ maññasi, ānanda, kaṃ atthavasaṃ sampassamāno arahati sāvako satthāraṃ anubandhituṃ api paṇujjamāno”ti? “Bhagavaṃmūlakā no, bhante, dhammā bhagavaṃnettikā bhagavaṃpaṭisaraṇā Sādhu vata, bhante, bhagavantaṃyeva paṭibhātu etassa bhāsitassa attho. Bhagavato sutvā bhikkhū dhāressantī”ti.  
　　 192. “Na kho, ānanda, arahati sāvako satthāraṃ anubandhituṃ, yadidaṃ suttaṃ geyyaṃ veyyākaraṇaṃ tassa hetu. Taṃ kissa hetu? Dīgharattassa hi te, ānanda, dhammā sutā dhātā vacasā paricitā manasānupekkhitā diṭṭhiyā suppaṭividdhā. Yā ca kho ayaṃ, ānanda, kathā abhisallekhikā cetovinīvaraṇasappāyā ekantanibbidāya virāgāya nirodhāya upasamā abhiññāya sambodhāya nibbānāya saṃvattati, seyyathidaṃ– appicchakathā santuṭṭhikathā pavivekakathā asaṃsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā– evarūpiyā kho, ānanda, kathāya hetu arahati sāvako satthāraṃ anubandhituṃ api paṇujjamāno.  
　　 “Evaṃ sante kho, ānanda, ācariyūpaddavo hoti, evaṃ sante antevāsūpaddavo hoti, evaṃ sante brahmacārūpaddavo hoti.  
　　 193. “Kathañcānanda, ācariyūpaddavo hoti? Idhānanda, ekacco satthā vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca mucchaṃ nikāmayati, gedhaṃ āpajjati, āvattati bāhullāya. Ayaṃ vuccatānanda, upaddavo ācariyo. Ācariyūpaddavena avadhiṃsu naṃ pāpakā akusalā dhammā saṃkilesikā ponobbhavikā sadarā dukkhavipākā āyatiṃ jātijarāmaraṇiyā. Evaṃ kho, ānanda, ācariyūpaddavo hoti.  
　　 194. “Kathañcānanda, antevāsūpaddavo hoti? Tasseva kho panānanda, satthu sāvako tassa satthu vivekamanubrūhayamāno vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca mucchaṃ nikāmayati, gedhaṃ āpajjati, āvattati bāhullāya. Ayaṃ vuccatānanda, upaddavo antevāsī. Antevāsūpaddavena avadhiṃsu naṃ pāpakā akusalā dhammā saṃkilesikā ponobbhavikā sadarā dukkhavipākā āyatiṃ jātijarāmaraṇiyā. Evaṃ kho, ānanda, antevāsūpaddavo hoti.  
　　 195. “Kathañcānanda, brahmacārūpaddavo hoti? Idhānanda, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca na mucchaṃ nikāmayati, na gedhaṃ āpajjati, na āvattati bāhullāya. Tasseva kho panānanda, satthu sāvako tassa satthu vivekamanubrūhayamāno vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. So anvāvattantesu brāhmaṇagahapatikesu negamesu ceva jānapadesu ca mucchaṃ nikāmayati, gedhaṃ āpajjati, āvattati bāhullāya. Ayaṃ vuccatānanda, upaddavo brahmacārī. Brahmacārūpaddavena avadhiṃsu naṃ pāpakā akusalā dhammā saṃkilesikā ponobbhavikā sadarā dukkhavipākā āyatiṃ jātijarāmaraṇiyā. Evaṃ kho, ānanda, brahmacārūpaddavo hoti.  
　　 “Tatrānanda, yo cevāyaṃ ācariyūpaddavo, yo ca antevāsūpaddavo ayaṃ tehi brahmacārūpaddavo dukkhavipākataro ceva kaṭukavipākataro ca, api ca vinipātāya saṃvattati.  
　　 196. “Tasmātiha maṃ, ānanda, mittavatāya samudācaratha, mā sapattavatāya. Taṃ vo bhavissati dīgharattaṃ hitāya sukhāya.  
　　 “Kathañcānanda satthāraṃ sāvakā sapattavatāya samudācaranti, no mittavatāya? Idhānanda, satthā sāvakānaṃ dhammaṃ deseti anukampako hitesī anukampaṃ upādāya– ‘idaṃ vo hitāya, idaṃ vo sukhāyā’ti. Tassa sāvakā na sussūsanti, na sotaṃ odahanti, na aññā cittaṃ upaṭṭhapenti, vokkamma ca satthusāsanā vattanti. Evaṃ kho, ānanda, satthāraṃ sāvakā sapattavatāya samudācaranti, no mittavatāya.  
　　 “Kathañcānanda, satthāraṃ sāvakā mittavatāya samudācaranti, no sapattavatāya? Idhānanda, satthā sāvakānaṃ dhammaṃ deseti anukampako hitesī anukampaṃ upādāya– ‘idaṃ vo hitāya, idaṃ vo sukhāyā’ti. Tassa sāvakā sussūsanti, sotaṃ odahanti, aññā cittaṃ upaṭṭhapenti, na ca vokkama satthusāsanā vattanti. Evaṃ kho, ānanda, satthāraṃ sāvakā mittavatāya samudācaranti, no sapattavatāya.  
　　 “Tasmātiha maṃ, ānanda, mittavatāya samudācaratha, mā sapattavatāya. Taṃ vo bhavissati dīgharattaṃ hitāya sukhāya. Na vo ahaṃ, ānanda, tathā parakkamissāmi yathā kumbhakāro āmake āmakamatte. Niggayha niggayhāhaṃ, ānanda, vakkhāmi; pavayha pavayha, ānanda, vakkhāmi. Yo sāro so ṭhassatī”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Mahāsuññatasuttaṃ niṭṭhitaṃ dutiyaṃ.