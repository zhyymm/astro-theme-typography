---
title: 中部36经 大萨遮经
pubDate: 2026-01-11
categories: ['巴利三藏']
tags: [中部]
draft: false
---

我曾这样听闻，有一次，世尊住在毗舍离大林重阁讲堂。当时，世尊于上午时分着衣持钵，准备进入毗舍离城乞食。于是，离系子萨遮漫步而行，来到大林重阁讲堂。尊者阿难远远地看到了离系子萨遮走来。他看到后对世尊说：“世尊，离系子萨遮来了，他好争辩，自诩为智者，深受众人尊敬。世尊，此人乐于诽谤佛陀、诽谤佛法、诽谤僧伽。世尊，请世尊稍坐片刻，出于慈悲之故。”世尊便坐在准备好的座位上。于是，离系子萨遮走到世尊那里；走到后与世尊相互问候，寒暄一番后坐到了一边。离系子萨遮坐在一边后，对世尊说：

“乔达摩尊者，有些沙门婆罗门致力于修习身体，而不修习心。他们会感受到身体上的苦受。乔达摩尊者，过去，当他们被身体上的苦受所触及时，腿会僵硬，心会破裂，热血会从口中喷出，他们会发狂，心智错乱。乔达摩尊者，他们的心是受身体影响的，随着身体而转。这是为什么呢？因为心未经修习。然而，乔达摩尊者，有些沙门婆罗门致力于修习心，而不修习身体。他们会感受到心上的苦受。乔达摩尊者，过去，当他们被心上的苦受所触及时，腿会僵硬，心会破裂，热血会从口中喷出，他们会发狂，心智错乱。乔达摩尊者，他们的身体是受心影响的，随着心而转。这是为什么呢？因为身体未经修习。因此，乔达摩尊者，我认为：‘乔达摩尊者的弟子们，想必是致力于修习心，而不修习身体的吧。’”

“阿奇瓦亚那，你所听说的身体修习是怎样的呢？”“乔达摩尊者，比如，难陀、耆萨・桑吉恰、末伽梨•乔萨拉——乔达摩尊者，这些人是裸体者，行为放荡，用手舔食，不接受‘请来’，不接受‘请止步’，不接受端来的食物，不接受特意为自己准备的食物，不接受邀请的食物，他们不从罐口接受，不从碗口接受，不接受两根棍子之间（的食物），不接受杵臼之间（的食物），不接受两人共同进食时（的食物），不接受孕妇（的食物），不接受哺乳期妇女（的食物），不接受被男人包围的妇女（的食物），不接受集体餐饮（的食物），不接受苍蝇密集处（的食物），不吃鱼，不吃肉，不饮酒，不饮米酒。他们或只去一家乞食，只吃一口；或去两家乞食，只吃两口……（略）……或去七家乞食，只吃七口。他们或只靠一次布施维持生计，或靠两次布施维持生计……（略）……或靠七次布施维持生计。他们或每隔一天进食一次，或每隔两天进食一次……（略）……或每隔七天进食一次。就这样，他们致力于半个月一轮的乞食和饮食。”

“阿奇瓦亚那，他们只靠这些维持生计吗？”“不是的，乔达摩尊者。乔达摩尊者，有时他们会吃丰盛的食物，喝丰盛的饮料，尝丰盛的美味，饮丰盛的饮品。他们称这为滋养身体，增长身体，使身体变得肥胖。”

“阿奇瓦亚那，他们放弃以前的（苦行）而积累后来的（享乐），这样就有了身体的增减。阿奇瓦亚那，你所听说的心修习是怎样的呢？”离系子萨遮被世尊问及心修习时，无法作答。

于是世尊对离系子萨遮说：“阿奇瓦亚那，你刚才所说的身体修习，在圣者的律中并非如法地修习身体。阿奇瓦亚那，你连身体修习都不了解，更何况心修习呢？然而，阿奇瓦亚那，有未经修习的身体和未经修习的心，也有经过修习的身体和经过修习的心。你仔细听，用心思考，我将为你解说。”“好的，尊者。”离系子萨遮答应了世尊。世尊说：

“阿奇瓦亚那，什么是未经修习的身体和未经修习的心呢？阿奇瓦亚那，在此，没有听闻佛法的凡夫，生起乐受。他被乐受所触及时，就沉溺于乐受，陷入乐受的执著中。他的乐受消失后，生起苦受。他被苦受所触及时，就悲伤、疲惫、哀嚎、捶胸痛哭，陷入迷乱。阿奇瓦亚那，这种情况下，即使生起乐受，也会完全占据他的心，因为身体未经修习；即使生起苦受，也会完全占据他的心，因为心未经修习。阿奇瓦亚那，任何人的身心都是这样，即使生起乐受，也会完全占据他的心，因为身体未经修习；即使生起苦受，也会完全占据他的心，因为心未经修习。阿奇瓦亚那，这就是未经修习的身体和未经修习的心。

“阿奇瓦亚那，什么是经过修习的身体和经过修习的心呢？阿奇瓦亚那，在此，听闻佛法的圣弟子，生起乐受。他被乐受所触及时，不沉溺于乐受，不陷入乐受的执著中。他的乐受消失后，生起苦受。他被苦受所触及时，不悲伤、不疲惫、不哀嚎、不捶胸痛哭，不陷入迷乱。阿奇瓦亚那，这种情况下，即使生起乐受，也不会完全占据他的心，因为身体经过修习；即使生起苦受，也不会完全占据他的心，因为心经过修习。阿奇瓦亚那，任何人的身心都是这样，即使生起乐受，也不会完全占据他的心，因为身体经过修习；即使生起苦受，也不会完全占据他的心，因为心经过修习。阿奇瓦亚那，这就是经过修习的身体和经过修习的心。”

“我如此相信乔达摩尊者！乔达摩尊者的身体和心都已得到修习。”“阿奇瓦亚那，你这番话是带着冒犯和轻蔑说出来的。然而，我将为你解释。阿奇瓦亚那，自从我剃除须发，披上袈裟，从俗家出家过无家生活以来，绝无可能让生起的乐受或苦受完全占据我的心。”

“乔达摩尊者，想必您没有生起那种能够完全占据心的乐受；乔达摩尊者，想必您也没有生起那种能够完全占据心的苦受吧？”

“阿奇瓦亚那，怎么会没有呢？阿奇瓦亚那，过去在我尚未觉悟，还是菩萨的时候，我这样想：‘居家生活是狭窄的，是充满尘垢的，出家是宽广的。在家生活很难做到完全圆满、完全清净、如贝壳般纯洁的梵行。不如我剃除须发，披上袈裟，从俗家出家过无家生活吧。’阿奇瓦亚那，后来，我正值青春年华，满头乌发，拥有美好的青年时代，正值人生的初期，不情愿的父母泪流满面，我剃除须发，披上袈裟，从俗家出家过无家生活。我这样出家后，为了寻求善法，为了寻求无上的寂静安稳之境，我走向阿罗罗•迦罗摩。走到后，我对阿罗罗•迦罗摩说：‘迦罗摩朋友，我想在这法与律中修习梵行。’阿奇瓦亚那，听我这么说，阿罗罗•迦罗摩对我说：‘尊者，请您居住吧，这法如此，有智慧的人不久就能亲自证知自己的老师所教导的法，并安住其中。’阿奇瓦亚那，我很快就彻底学会了那法。阿奇瓦亚那，我只凭着口头复述和重复背诵，就能宣说关于智慧的言论，关于传统学说的言论，我自称‘我已知，我已见’，我自己是这样，别人也是这样。阿奇瓦亚那，我这样想：‘阿罗罗•迦罗摩并非仅仅凭借信念而宣称自己亲自证知那法并安住其中，阿罗罗•迦罗摩必然是知道并且看到了那法而安住其中。’

“于是，阿奇瓦亚那，我走向阿罗罗•迦罗摩；走到后，我对阿罗罗•迦罗摩说：‘迦罗摩朋友，你宣称亲自证知那法并安住其中，达到了何种程度呢？’阿奇瓦亚那，听我这么说，阿罗罗•迦罗摩宣说了无所有处。阿奇瓦亚那，我这样想：‘阿罗罗•迦罗摩有信，我也有信；阿罗罗•迦罗摩有精进，我也有精进；阿罗罗•迦罗摩有念，我也有念；阿罗罗•迦罗摩有定，我也有定；阿罗罗•迦罗摩有慧，我也有慧；不如我也去努力证知阿罗罗•迦罗摩所宣称亲自证知并安住其中的法吧。’阿奇瓦亚那，我很快就亲自证知那法并安住其中。

“于是，阿奇瓦亚那，我走向阿罗罗•迦罗摩；走到后，我对阿罗罗•迦罗摩说：‘迦罗摩朋友，你宣称亲自证知那法并安住其中，达到了这个程度吗？’‘朋友，我宣称亲自证知那法并安住其中，达到了这个程度。’‘朋友，我也亲自证知那法并安住其中，达到了这个程度。’‘朋友，我们的收获真大，我们的所得真好，竟然能看到像你这样的同梵行者。这样，我亲自证知那法并安住其中而宣说的，你也亲自证知那法并安住其中而安住；你亲自证知那法并安住其中而安住的，我也亲自证知那法并安住其中而宣说。这样，我所知的法，你也知道；你所知的法，我也知道。这样，我是怎样的，你也是怎样的；你是怎样的，我也是怎样的。来吧，朋友，现在我们两人一起来领导这个团体吧。’阿奇瓦亚那，这样，阿罗罗•迦罗摩身为我的老师，却将我这个弟子置于与他同等的地位，并对我进行了极大的尊敬。阿奇瓦亚那，我这样想：‘此法不能导向厌离、离欲、灭尽、寂止、神通、等觉、涅槃，它只能导向无所有处的生起。’阿奇瓦亚那，于是我没有珍视那法，对那法感到厌离，便离开了。

“阿奇瓦亚那，我为了寻求善法，为了寻求无上的寂静安稳之境，又走向郁陀迦•罗摩子。走到后，我对郁陀迦•罗摩子说：‘朋友，我想在这法与律中修习梵行。’阿奇瓦亚那，听我这么说，郁陀迦•罗摩子对我说：‘尊者，请您居住吧，这法如此，有智慧的人不久就能亲自证知自己的老师所教导的法，并安住其中。’阿奇瓦亚那，我很快就彻底学会了那法。阿奇瓦亚那，我只凭着口头复述和重复背诵，就能宣说关于智慧的言论，关于传统学说的言论，我自称‘我已知，我已见’，我自己是这样，别人也是这样。阿奇瓦亚那，我这样想：‘罗摩并非仅仅凭借信念而宣称自己亲自证知那法并安住其中，罗摩必然是知道并且看到了那法而安住其中。’于是，阿奇瓦亚那，我走向郁陀迦•罗摩子；走到后，我对郁陀迦•罗摩子说：‘朋友罗摩，你宣称亲自证知那法并安住其中，达到了何种程度呢？’阿奇瓦亚那，听我这么说，郁陀迦•罗摩子宣说了非想非非想处。阿奇瓦亚那，我这样想：‘罗摩有信，我也有信；罗摩有精进，我也有精进；罗摩有念，我也有念；罗摩有定，我也有定；罗摩有慧，我也有慧；不如我也去努力证知罗摩所宣称亲自证知并安住其中的法吧。’阿奇瓦亚那，我很快就亲自证知那法并安住其中。

“于是，阿奇瓦亚那，我走向郁陀迦•罗摩子；走到后，我对郁陀迦•罗摩子说：‘朋友，罗摩宣称亲自证知那法并安住其中，达到了这个程度吗？’‘朋友，罗摩宣称亲自证知那法并安住其中，达到了这个程度。’‘朋友，我也亲自证知那法并安住其中，达到了这个程度。’‘朋友，我们的收获真大，我们的所得真好，竟然能看到像你这样的同梵行者。这样，罗摩亲自证知那法并安住其中而宣说的，你也亲自证知那法并安住其中而安住；你亲自证知那法并安住其中而安住的，罗摩也亲自证知那法并安住其中而宣说。这样，罗摩所知的法，你也知道；你所知的法，罗摩也知道。这样，罗摩是怎样的，你也是怎样的；你是怎样的，罗摩也是怎样的。来吧，朋友，现在你来领导这个团体吧。’阿奇瓦亚那，这样，郁陀迦•罗摩子身为我的同梵行者，却将我置于师父的地位，并对我进行了极大的尊敬。阿奇瓦亚那，我这样想：‘此法不能导向厌离、离欲、灭尽、寂止、神通、等觉、涅槃，它只能导向非想非非想处的生起。’阿奇瓦亚那，于是我没有珍视那法，对那法感到厌离，便离开了。

“阿奇瓦亚那，我为了寻求善法，为了寻求无上的寂静安稳之境，渐次游行于摩揭陀，来到了优罗频螺村。我在那里看到了一处令人愉悦的地方，一片宜人的森林，一条清澈、美丽的河流流淌着，周围有可供乞食的村庄。阿奇瓦亚那，我这样想：‘这地方多么令人愉悦啊，这片森林多么宜人啊，这条河流清澈、美丽地流淌着，周围还有可供乞食的村庄。这足以让寻求精进的善男子进行精进。’阿奇瓦亚那，我于是就坐在那里，心想：‘这足以进行精进。’

“阿奇瓦亚那，有三个前所未闻、奇妙的譬喻在我心中显现。阿奇瓦亚那，譬如，一段湿润的、有粘液的木材，被放在水中。这时，一个人拿着上钻木来，心想：‘我要生火，要使火光显现。’阿奇瓦亚那，你意下如何？那人能用上钻木去摩擦那段放在水中的湿润的、有粘液的木材而生火，使火光显现吗？”“不能，乔达摩尊者。”“这是为什么呢？”“因为那段木材湿润且有粘液，又被放在水中。那人只会白白地感到疲惫和烦恼而已。”“同样，阿奇瓦亚那，任何沙门或婆罗门，如果身心都未能远离欲乐，他们心中对欲乐的欲求、执着、迷恋、贪爱、炽热都没有被彻底断除和彻底平息，即使那些沙门婆罗门感受到强烈、剧烈、痛苦的感受，他们也不可能获得智慧、洞察力、无上正等正觉。即使那些沙门婆罗门没有感受到强烈、剧烈、痛苦的感受，他们也不可能获得智慧、洞察力、无上正等正觉。阿奇瓦亚那，这是第一个前所未闻、奇妙的譬喻在我心中显现。

“阿奇瓦亚那，又有第二个前所未闻、奇妙的譬喻在我心中显现。阿奇瓦亚那，譬如，一段湿润的、有粘液的木材，被放在远离水的地方，在陆地上。这时，一个人拿着上钻木来，心想：‘我要生火，要使火光显现。’阿奇瓦亚那，你意下如何？那人能用上钻木去摩擦那段放在远离水的地方、在陆地上的湿润的、有粘液的木材而生火，使火光显现吗？”“不能，乔达摩尊者。”“这是为什么呢？”“因为那段木材湿润且有粘液，虽然放在远离水的地方、在陆地上。那人只会白白地感到疲惫和烦恼而已。同样，阿奇瓦亚那，任何沙门或婆罗门，如果身心都已远离欲乐，但他们心中对欲乐的欲求、执着、迷恋、贪爱、炽热都没有被彻底断除和彻底平息，即使那些沙门婆罗门感受到强烈、剧烈、痛苦的感受，他们也不可能获得智慧、洞察力、无上正等正觉。即使那些沙门婆罗门没有感受到强烈、剧烈、痛苦的感受，他们也不可能获得智慧、洞察力、无上正等正觉。阿奇瓦亚那，这是第二个前所未闻、奇妙的譬喻在我心中显现。”

“阿奇瓦亚那，又有第三个前所未闻、奇妙的譬喻在我心中显现。阿奇瓦亚那，譬如，一段干燥的、枯萎的木材，被放在远离水的地方，在陆地上。这时，一个人拿着上钻木来，心想：‘我要生火，要使火光显现。’阿奇瓦亚那，你意下如何？那人能用上钻木去摩擦那段放在远离水的地方、在陆地上的干燥的、枯萎的木材而生火，使火光显现吗？”“能，乔达摩尊者。”“这是为什么呢？”“因为那段木材干燥且枯萎，又被放在远离水的地方、在陆地上。”“同样，阿奇瓦亚那，任何沙门或婆罗门，如果身心都已远离欲乐，他们心中对欲乐的欲求、执着、迷恋、贪爱、炽热都已被彻底断除、彻底平息，即使那些沙门婆罗门感受到强烈、剧烈、痛苦的感受，他们也可能获得智慧、洞察力、无上正等正觉。即使那些沙门婆罗门没有感受到强烈、剧烈、痛苦的感受，他们也可能获得智慧、洞察力、无上正等正觉。阿奇瓦亚那，这是第三个前所未闻、奇妙的譬喻在我心中显现。阿奇瓦亚那，这三个前所未闻、奇妙的譬喻在我心中显现。”

“阿奇瓦亚那，我这样想：‘不如我用牙齿咬紧牙齿，用舌抵上颚，以心控制、压制、燃烧心。’于是，阿奇瓦亚那，我用牙齿咬紧牙齿，用舌抵上颚，以心控制、压制、燃烧心。阿奇瓦亚那，当我用牙齿咬紧牙齿，用舌抵上颚，以心控制、压制、燃烧心时，汗水从我的腋下流出。阿奇瓦亚那，譬如，一个强壮的人抓住一个较弱的人的头或肩，用力控制、压制、燃烧，同样，阿奇瓦亚那，当我用牙齿咬紧牙齿，用舌抵上颚，以心控制、压制、燃烧心时，汗水从我的腋下流出。阿奇瓦亚那，我的精进是已开始且不懈怠的，我的念是已确立且不迷失的，然而我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。

“阿奇瓦亚那，我这样想：‘不如我修习无息禅吧。’于是，阿奇瓦亚那，我堵住口鼻的呼吸。阿奇瓦亚那，当我堵住口鼻的呼吸时，有巨大的风声从耳孔发出。阿奇瓦亚那，譬如，风箱鼓动时发出巨大的声音，同样，阿奇瓦亚那，当我堵住口鼻的呼吸时，有巨大的风声从耳孔发出。阿奇瓦亚那，我的精进是已开始且不懈怠的，我的念是已确立且不迷失的。我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。

“阿奇瓦亚那，我这样想：‘不如我修习无息禅吧。’于是，阿奇瓦亚那，我堵住口鼻和耳孔的呼吸。阿奇瓦亚那，当我堵住口鼻和耳孔的呼吸时，有剧烈的风涌向我的头顶。阿奇瓦亚那，譬如，一个强壮的人用锋利的刀刃劈砍头顶，同样，阿奇瓦亚那，当我堵住口鼻和耳孔的呼吸时，有剧烈的风涌向我的头顶。阿奇瓦亚那，我的精进是已开始且不懈怠的，我的念是已确立且不迷失的。我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。

“阿奇瓦亚那，我这样想：‘不如我修习无息禅吧。’于是，阿奇瓦亚那，我堵住口鼻和耳孔的呼吸。阿奇瓦亚那，当我堵住口鼻和耳孔的呼吸时，头顶有剧烈的头痛。阿奇瓦亚那，譬如，一个强壮的人用坚韧的皮带紧紧地缠绕头顶，同样，阿奇瓦亚那，当我堵住口鼻和耳孔的呼吸时，头顶有剧烈的头痛。阿奇瓦亚那，我的精进是已开始且不懈怠的，我的念是已确立且不迷失的。我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。

“阿奇瓦亚那，我这样想：‘不如我修习无息禅吧。’于是，阿奇瓦亚那，我堵住口鼻和耳孔的呼吸。阿奇瓦亚那，当我堵住口鼻和耳孔的呼吸时，腹部有剧烈的绞痛。阿奇瓦亚那，譬如，一个熟练的屠夫或屠夫的学徒，用锋利的屠刀在腹部绞割，同样，阿奇瓦亚那，当我堵住口鼻和耳孔的呼吸时，腹部有剧烈的绞痛。阿奇瓦亚那，我的精进是已开始且不懈怠的，我的念是已确立且不迷失的。我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。

“阿奇瓦亚那，我这样想：‘不如我修习无息禅吧。’于是，阿奇瓦亚那，我堵住口鼻和耳孔的呼吸。阿奇瓦亚那，当我堵住口鼻和耳孔的呼吸时，身体有剧烈的灼热感。阿奇瓦亚那，譬如，两个强壮的人抓住一个较弱的人的两臂，在炭火坑上炙烤、烧灼，同样，阿奇瓦亚那，当我堵住口鼻和耳孔的呼吸时，身体有剧烈的灼热感。阿奇瓦亚那，我的精进是已开始且不懈怠的，我的念是已确立且不迷失的。我的身体却因那痛苦的精进所压迫而感到紧张不安，无法平静。阿奇瓦亚那，即使像这样的苦受生起，也没有完全占据我的心。阿奇瓦亚那，甚至有天神看到我后说：‘沙门乔达摩已经死了。’有些天神说：‘沙门乔达摩没有死，但他正在死去。’有些天神说：‘沙门乔达摩没有死，也没有正在死去，沙门乔达摩是阿罗汉，阿罗汉的住处就是这样的。’

“阿奇瓦亚那，我这样想：‘不如我彻底断绝食物吧。’这时，阿奇瓦亚那，有天神来到我面前对我说：‘尊者，请不要彻底断绝食物。尊者，如果您彻底断绝食物，我们将从您的毛孔中注入天上的神力，您将以此维持生计。’阿奇瓦亚那，我这样想：‘如果我自称彻底不吃，而这些天神却从我的毛孔中注入天上的神力，我将以此维持生计，那对我来说就是虚假。’于是，阿奇瓦亚那，我拒绝了那些天神，说：‘够了。’

“阿奇瓦亚那，我这样想：‘不如我少量少量地进食，一把一把地，或者绿豆汤，或者马豆汤，或者扁豆汤，或者小扁豆汤。’于是，阿奇瓦亚那，我少量少量地进食，一把一把地，或者绿豆汤，或者马豆汤，或者扁豆汤，或者小扁豆汤。阿奇瓦亚那，当我少量少量地进食，一把一把地，或者绿豆汤，或者马豆汤，或者扁豆汤，或者小扁豆汤时，身体变得极其瘦弱。阿奇瓦亚那，譬如，八十节或九十节的芦苇，我的四肢也因为极少的食物而变得如此。阿奇瓦亚那，譬如骆驼的脚印，我的臀部也因为极少的食物而变得如此。阿奇瓦亚那，譬如旋转的绳索，我的脊柱也因为极少的食物而变得高低不平。阿奇瓦亚那，譬如旧屋的椽子摇摇欲坠，我的肋骨也因为极少的食物而变得摇摇欲坠。阿奇瓦亚那，譬如深井中的水面星星，深陷可见，我的眼球也因为极少的食物而深陷可见。阿奇瓦亚那，譬如未成熟就被切开的苦瓜，被风和日晒得枯萎、皱缩，我的头皮也因为极少的食物而枯萎、皱缩。

“阿奇瓦亚那，我摸摸肚皮，却摸到了脊柱；摸摸脊柱，却摸到了肚皮，因为极少的食物，我的肚皮都贴到脊柱上了。阿奇瓦亚那，我大小便时，就因为极少的食物而直接倒在地上。阿奇瓦亚那，我用手摩擦身体，使身体恢复元气。阿奇瓦亚那，当我用手摩擦身体时，腐烂的汗毛就从身体上脱落，因为极少的食物。阿奇瓦亚那，甚至有人看到我后说：‘沙门乔达摩是黑色的。’有些说：‘沙门乔达摩不是黑色的，是黑褐色的。’有些说：‘沙门乔达摩不是黑色的也不是黑褐色的，是皮肤呈灰色的。’阿奇瓦亚那，我的皮肤颜色本来纯净洁白，却因为极少的食物而变得如此受损。

“阿奇瓦亚那，我这样想：‘过去任何沙门或婆罗门，曾感受到强烈、剧烈、痛苦的感受，也莫过于此了。未来任何沙门或婆罗门，将感受到强烈、剧烈、痛苦的感受，也莫过于此了。现在任何沙门或婆罗门，正在感受到强烈、剧烈、痛苦的感受，也莫过于此了。然而，我并没有通过这种痛苦的苦行，获得超越人类的、圣者的殊胜智慧和洞察力。难道还有另一条通往觉悟的道路吗？’阿奇瓦亚那，我这样想：‘我记得，当初我的父王释迦在工作时，我在一棵凉爽的阎浮树下静坐，彻底远离欲乐和不善法，达到有寻有伺、离生喜乐的初禅而安住。这会是通往觉悟的道路吗？’阿奇瓦亚那，我的意识追随记忆，便知道：‘这正是通往觉悟的道路。’阿奇瓦亚那，我这样想：‘我难道会害怕那种远离欲乐、远离不善法的乐吗？’阿奇瓦亚那，我这样想：‘我并不害怕那种远离欲乐、远离不善法的乐。’

“阿奇瓦亚那，我这样想：‘以如此极度瘦弱的身体，很难获得那样的乐。不如我吃些粗食，米饭和粥吧。’于是，阿奇瓦亚那，我吃了一些粗食，米饭和粥。阿奇瓦亚那，那时，有五位比丘侍奉我，心想：‘沙门乔达摩将要证得的法，他会告诉我们。’阿奇瓦亚那，当我吃粗食，米饭和粥时，那五位比丘就厌弃我而离开了，心想：‘沙门乔达摩变得放纵了，他的精进失败了，他转向了放纵。’

“阿奇瓦亚那，我吃粗食后，恢复了体力，彻底远离欲乐和不善法，达到有寻有伺、离生喜乐的初禅而安住。阿奇瓦亚那，即使像这样的乐受生起，也没有完全占据我的心。由于寻和伺的止息，我内心变得清净，心意专一，达到无寻无伺、定生喜乐的第二禅而安住。阿奇瓦亚那，即使像这样的乐受生起，也没有完全占据我的心。由于喜的离去，我变得平等舍，正念正知。身体感受到乐，那是圣者所说的‘有平等舍、有正念、安住于乐’的第三禅而安住。阿奇瓦亚那，即使像这样的乐受生起，也没有完全占据我的心。由于乐的舍弃和苦的舍弃，以及之前喜忧的消失，我达到不苦不乐、由平等舍而得正念清净的第四禅而安住。阿奇瓦亚那，即使像这样的乐受生起，也没有完全占据我的心。

“当我的心如此入定，清净、洁白、无垢、离诸染污、柔和、堪能、安住、不动摇时，我将心导向宿命智。我忆起多种多样的宿命，即一生……（略）……就这样，我详细地忆起多种多样的宿命。阿奇瓦亚那，这是我在夜里初夜时分所获得的第一明；无明被摧毁，光明生起；黑暗被驱散，光明显现；正如不放逸、勤奋、自励者所证得的那样。阿奇瓦亚那，即使像这样的乐受生起，也没有完全占据我的心。

“当我的心如此入定，清净、洁白、无垢、离诸染污、柔和、堪能、安住、不动摇时，我将心导向众生生死智。我以清净超越人类的天眼，看到众生在生灭、卑劣、殊胜、美丽、丑陋、善趣、恶趣，了知众生随业而转……（略）……阿奇瓦亚那，这是我在夜里中夜时分所获得的第二明；无明被摧毁，光明生起；黑暗被驱散，光明显现；正如不放逸、勤奋、自励者所证得的那样。阿奇瓦亚那，即使像这样的乐受生起，也没有完全占据我的心。

“当我的心如此入定，清净、洁白、无垢、离诸染污、柔和、堪能、安住、不动摇时，我将心导向漏尽智。我如实了知‘这是苦’，如实了知‘这是苦集’，如实了知‘这是苦灭’，如实了知‘这是苦灭之道’。我如实了知‘这些是漏’，如实了知‘这是漏集’，如实了知‘这是漏灭’，如实了知‘这是漏灭之道’。当我这样知、这样见时，我的心从欲漏中解脱，从有漏中解脱，从无明漏中解脱。获得解脱时，我生起了‘已解脱’的智慧。我了知‘生死已尽，梵行已立，所作已办，不复有后有’。阿奇瓦亚那，这是我在夜里后夜时分所获得的第三明；无明被摧毁，光明生起；黑暗被驱散，光明显现；正如不放逸、勤奋、自励者所证得的那样。阿奇瓦亚那，即使像这样的乐受生起，也没有完全占据我的心。

“阿奇瓦亚那，我曾为数百人说法。甚至每个人都这样想：‘沙门乔达摩是特意为我说法。’然而，阿奇瓦亚那，这不应该这样理解；如来只是为了让人理解而说法。阿奇瓦亚那，我在那次说法结束后，就在那个以前的禅定征相上，使心安住、稳定、专一、入定，我一直安住于其中。”

“乔达摩尊者，这对于阿罗汉、正等正觉者来说是理所当然的。乔达摩尊者，您知道白天睡觉吗？”“阿奇瓦亚那，我记得在夏季的最后一个月，午后乞食回来，我铺好四层僧伽梨，右胁而卧，正念正知地睡着了。”“乔达摩尊者，有些沙门婆罗门称这为迷乱之住。”“阿奇瓦亚那，仅凭这一点，不能说迷乱或不迷乱。然而，阿奇瓦亚那，什么是迷乱，什么是不迷乱，你仔细听，用心思考，我将为你解说。”“好的，尊者。”离系子萨遮答应了世尊。世尊说：


“阿奇瓦亚那，任何人的烦恼——那些会带来染污、导致再生、伴随痛苦、带来苦报、以及将来导致生老病死的烦恼——如果没有被断除，我就称他为‘迷乱者’。阿奇瓦亚那，正是因为烦恼没有被断除，所以才是迷乱者。阿奇瓦亚那，任何人的烦恼——那些会带来染污、导致再生、伴随痛苦、带来苦报、以及将来导致生老病死的烦恼——如果已被断除，我就称他为‘不迷乱者’。阿奇瓦亚那，正是因为烦恼已被断除，所以才是不迷乱者。

“阿奇瓦亚那，如来的烦恼——那些会带来染污、导致再生、伴随痛苦、带来苦报、以及将来导致生老病死的烦恼——已经被断除，根已被切断，如同棕榈树被连根拔起，不再存在，未来不再生起。阿奇瓦亚那，譬如，棕榈树被砍掉树顶后，就不可能再重新生长，同样，阿奇瓦亚那，如来的烦恼——那些会带来染污、导致再生、伴随痛苦、带来苦报、以及将来导致生老病死的烦恼——已经被断除，根已被切断，如同棕榈树被连根拔起，不再存在，未来不再生起。”

听世尊这样说后，离系子萨遮对世尊说：“乔达摩尊者，真是稀有！乔达摩尊者，真是奇特！乔达摩尊者，您被如此冒犯、如此用言语挑衅，您的脸色和面容都变得清澈明亮，正如阿罗汉、正等正觉者那样。乔达摩尊者，我曾与富兰那•迦叶辩论。我也曾与末伽梨•乔萨拉辩论……（略）……与阿耆多•翅舍钦婆罗……与波库达•迦旃延……与散若耶•毗罗胝子……与离系子尼干陀•若提子辩论。我也曾与他们辩论，他们都支吾其词，转移话题，表现出愤怒、怨恨和不满。但乔达摩尊者，您被如此冒犯、如此用言语挑衅，您的脸色和面容都变得清澈明亮，正如阿罗汉、正等正觉者那样。乔达摩尊者，我们现在告辞了。我们事务繁多，还有很多事情要做。”“阿奇瓦亚那，请随意吧。”

于是，离系子萨遮欢喜、赞叹世尊所说，从座位上起身离开了。

大萨遮经第六终。  
巴利语经文  
MN.36/(6) Mahāsaccakasuttaṃ  
　　 364. Evaṃ me sutaṃ– ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tena kho pana samayena bhagavā pubbaṇhasamayaṃ sunivattho hoti pattacīvaramādāya vesāliṃ piṇḍāya pavisitukāmo. Atha kho saccako nigaṇṭhaputto jaṅghāvihāraṃ anucaṅkamamāno anuvicaramāno yena mahāvanaṃ kūṭāgārasālā tenupasaṅkami. Addasā kho āyasmā ānando saccakaṃ nigaṇṭhaputtaṃ dūratova āgacchantaṃ. Disvāna bhagavantaṃ etadavoca– “ayaṃ, bhante, saccako nigaṇṭhaputto āgacchati bhassappavādako paṇḍitavādo sādhusammato bahujanassa. Eso kho, bhante, avaṇṇakāmo buddhassa, avaṇṇakāmo dhammassa, avaṇṇakāmo saṅghassa. Sādhu, bhante, bhagavā muhuttaṃ nisīdatu anukampaṃ upādāyā”ti. Nisīdi bhagavā paññatte āsane. Atha kho saccako nigaṇṭhaputto yena bhagavā tenupasaṅkami; upasaṅkamitvā bhagavatā saddhiṃ sammodi, sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho saccako nigaṇṭhaputto bhagavantaṃ etadavoca–  
　　 365. “Santi, bho gotama, eke samaṇabrāhmaṇā kāyabhāvanānuyogamanuyuttā viharanti, no cittabhāvanaṃ. Phusanti hi te, bho gotama, sārīrikaṃ dukkhaṃ vedanaṃ. Bhūtapubbaṃ, bho gotama, sārīrikāya dukkhāya vedanāya phuṭṭhassa sato ūrukkhambhopi nāma bhavissati, hadayampi nāma phalissati, uṇhampi lohitaṃ mukhato uggamissati, ummādampi pāpuṇissati cittakkhepaṃ. Tassa kho etaṃ, bho gotama, kāyanvayaṃ cittaṃ hoti, kāyassa vasena vattati. Taṃ kissa hetu? Abhāvitattā cittassa. Santi pana, bho gotama, eke samaṇabrāhmaṇā cittabhāvanānuyogamanuyuttā viharanti, no kāyabhāvanaṃ. Phusanti hi te, bho gotama, cetasikaṃ dukkhaṃ vedanaṃ. Bhūtapubbaṃ, bho gotama, cetasikāya dukkhāya vedanāya phuṭṭhassa sato ūrukkhambhopi nāma bhavissati, hadayampi nāma phalissati, uṇhampi lohitaṃ mukhato uggamissati, ummādampi pāpuṇissati cittakkhepaṃ. Tassa kho eso, bho gotama, cittanvayo kāyo hoti, cittassa vasena vattati. Taṃ kissa hetu? Abhāvitattā kāyassa Tassa mayhaṃ, bho gotama, evaṃ hoti– ‘addhā bhoto gotamassa sāvakā cittabhāvanānuyogamanuyuttā viharanti, no kāyabhāvanan’”ti.  
　　 366. “Kinti pana te, aggivessana, kāyabhāvanā sutā”ti? “Seyyathidaṃ– nando vaccho, kiso saṃkicco, makkhali gosālo– etehi, bho gotama, acelakā muttācārā hatthāpalekhanā na-ehibhaddantikā natiṭṭhabhaddantikā na abhihaṭaṃ na uddissakataṃ na nimantanaṃ sādiyanti, te na kumbhimukhā paṭiggaṇhanti na kaḷopimukhā paṭiggaṇhanti na eḷakamantaraṃ na daṇḍamantaraṃ na musalamantaraṃ na dvinnaṃ bhuñjamānānaṃ na gabbhiniyā na pāyamānāya na purisantaragatāya na saṅkittīsu na yattha sā upaṭṭhito hoti na yattha makkhikā saṇḍasaṇḍacārinī na macchaṃ na maṃsaṃ na suraṃ na merayaṃ na thusodakaṃ pivanti. Te ekāgārikā vā honti ekālopikā, dvāgārikā vā honti dvālopikā …pe… sattāgārikā vā honti sattālopikā. Ekissāpi dattiyā yāpenti, dvīhipi dattīhi yāpenti …pe… sattahipi dattīhi yāpenti. Ekāhikampi āhāraṃ āhārenti, dvīhikampi āhāraṃ āhārenti …pe… sattāhikampi āhāraṃ āhārenti. Iti evarūpaṃ addhamāsikampi pariyāyabhattabhojanānuyogamanuyuttā viharantī”ti.  
　　 “Kiṃ pana te, aggivessana, tāvatakeneva yāpentī”ti? “No hidaṃ, bho gotama. Appekadā, bho gotama, uḷārāni uḷārāni khādanīyāni khādanti, uḷārāni uḷārāni bhojanāni bhuñjanti, uḷārāni uḷārāni sāyanīyāni sāyanti, uḷārāni uḷārāni pānāni pivanti. Te imaṃ kāyaṃ balaṃ gāhenti nāma, brūhenti nāma, medenti nāmā”ti.  
　　 “Yaṃ kho te, aggivessana, purimaṃ pahāya pacchā upacinanti, evaṃ imassa kāyassa ācayāpacayo hoti. Kinti pana te, aggivessana, cittabhāvanā sutā”ti? Cittabhāvanāya kho saccako nigaṇṭhaputto bhagavatā puṭṭho samāno na sampāyāsi.  
　　 367. Atha kho bhagavā saccakaṃ nigaṇṭhaputtaṃ etadavoca – “yāpi kho te esā, aggivessana, purimā kāyabhāvanā bhāsitā sāpi ariyassa vinaye no dhammikā kāyabhāvanā. Kāyabhāvanampi kho tvaṃ, aggivessana, na aññāsi, kuto pana tvaṃ cittabhāvanaṃ jānissasi Api ca, aggivessana, yathā abhāvitakāyo ca hoti abhāvitacitto ca, bhāvitakāyo ca hoti bhāvitacitto ca. Taṃ suṇāhi, sādhukaṃ manasi karohi, bhāsissāmī”ti. “Evaṃ, bho”ti kho saccako nigaṇṭhaputto bhagavato paccassosi. Bhagavā etadavoca–  
　　 368. “Kathañca aggivessana, abhāvitakāyo ca hoti abhāvitacitto ca? Idha, aggivessana, assutavato puthujjanassa uppajjati sukhā vedanā. So sukhāya vedanāya phuṭṭho samāno sukhasārāgī ca hoti sukhasārāgitañca āpajjati. Tassa sā sukhā vedanā nirujjhati. Sukhāya vedanāya nirodhā uppajjati dukkhā vedanā. So dukkhāya vedanāya phuṭṭho samāno socati kilamati paridevati urattāḷiṃ kandati sammohaṃ āpajjati. Tassa kho esā, aggivessana, uppannāpi sukhā vedanā cittaṃ pariyādāya tiṭṭhati abhāvitattā kāyassa, uppannāpi dukkhā vedanā cittaṃ pariyādāya tiṭṭhati abhāvitattā cittassa. Yassa kassaci, aggivessana, evaṃ ubhatopakkhaṃ uppannāpi sukhā vedanā cittaṃ pariyādāya tiṭṭhati abhāvitattā kāyassa, uppannāpi dukkhā vedanā cittaṃ pariyādāya tiṭṭhati abhāvitattā cittassa, evaṃ kho, aggivessana, abhāvitakāyo ca hoti abhāvitacitto ca.  
　　 369. “Kathañca, aggivessana, bhāvitakāyo ca hoti bhāvitacitto ca? Idha, aggivessana, sutavato ariyasāvakassa uppajjati sukhā vedanā. So sukhāya vedanāya phuṭṭho samāno na sukhasārāgī ca hoti, na sukhasārāgitañca āpajjati. Tassa sā sukhā vedanā nirujjhati. Sukhāya vedanāya nirodhā uppajjati dukkhā vedanā. So dukkhāya vedanāya phuṭṭho samāno na socati na kilamati na paridevati na urattāḷiṃ kandati na sammohaṃ āpajjati. Tassa kho esā, aggivessana, uppannāpi sukhā vedanā cittaṃ na pariyādāya tiṭṭhati bhāvitattā kāyassa, uppannāpi dukkhā vedanā cittaṃ na pariyādāya tiṭṭhati bhāvitattā cittassa. Yassa kassaci, aggivessana, evaṃ ubhatopakkhaṃ uppannāpi sukhā vedanā cittaṃ na pariyādāya tiṭṭhati bhāvitattā kāyassa, uppannāpi dukkhā vedanā cittaṃ na pariyādāya tiṭṭhati bhāvitattā cittassa. Evaṃ kho, aggivessana, bhāvitakāyo ca hoti bhāvitacitto cā”ti.  
　　 370. “Evaṃ pasanno ahaṃ bhoto gotamassa! Bhavañhi gotamo bhāvitakāyo ca hoti bhāvitacitto cā”ti “Addhā kho te ayaṃ, aggivessana, āsajja upanīya vācā bhāsitā, api ca te ahaṃ byākarissāmi Yato kho ahaṃ, aggivessana, kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito, taṃ vata me uppannā vā sukhā vedanā cittaṃ pariyādāya ṭhassati, uppannā vā dukkhā vedanā cittaṃ pariyādāya ṭhassatīti netaṃ ṭhānaṃ vijjatī”ti.  
　　 “Na hi nūna bhoto gotamassa uppajjati tathārūpā sukhā vedanā yathārūpā uppannā sukhā vedanā cittaṃ pariyādāya tiṭṭheyya; na hi nūna bhoto gotamassa uppajjati tathārūpā dukkhā vedanā yathārūpā uppannā dukkhā vedanā cittaṃ pariyādāya tiṭṭheyyā”ti.  
　　 371. “Kiñhi no siyā, aggivessana? Idha me, aggivessana, pubbeva sambodhā anabhisambuddhassa bodhisattasseva sato etadahosi– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. So kho ahaṃ, aggivessana, aparena samayena daharova samāno, susukāḷakeso bhadrena yobbanena samannāgato paṭhamena vayasā, akāmakānaṃ mātāpitūnaṃ assumukhānaṃ rudantānaṃ, kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. So evaṃ pabbajito samāno kiṃkusalagavesī anuttaraṃ santivarapadaṃ pariyesamāno yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘icchāmahaṃ, āvuso kālāma, imasmiṃ dhammavinaye brahmacariyaṃ caritun’ti. Evaṃ vutte, aggivessana, āḷāro kālāmo maṃ etadavoca– ‘viharatāyasmā, tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, aggivessana, nacirasseva khippameva taṃ dhammaṃ pariyāpuṇiṃ. So kho ahaṃ, aggivessana, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi, ahañceva aññe ca. Tassa mayhaṃ, aggivessana, etadahosi– ‘na kho āḷāro kālāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedeti, addhā āḷāro kālāmo imaṃ dhammaṃ jānaṃ passaṃ viharatī’”ti.  
　　 “Atha khvāhaṃ, aggivessana, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘kittāvatā no, āvuso kālāma, imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, aggivessana, āḷāro kālāmo ākiñcaññāyatanaṃ pavedesi. Tassa mayhaṃ, aggivessana, etadahosi– ‘na kho āḷārasseva kālāmassa atthi saddhā, mayhaṃpatthi saddhā; na kho āḷārasseva kālāmassa atthi vīriyaṃ, mayhaṃpatthi vīriyaṃ; na kho āḷārasseva kālāmassa atthi sati, mayhaṃpatthi sati; na kho āḷārasseva kālāmassa atthi samādhi, mayhaṃpatthi samādhi; na kho āḷārasseva kālāmassa atthi paññā, mayhaṃpatthi paññā; yaṃnūnāhaṃ yaṃ dhammaṃ āḷāro kālāmo sayaṃ abhiññā sacchikatvā upasampajja viharāmīti pavedeti tassa dhammassa sacchikiriyāya padaheyyan’ti. So kho ahaṃ, aggivessana, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ.  
　　 “Atha khvāhaṃ, aggivessana, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘ettāvatā no, āvuso kālāma imaṃ dhammaṃ sayaṃ abhiññā sacchikatvā upasampajja pavedesī’ti? ‘Ettāvatā kho ahaṃ, āvuso, imaṃ dhammaṃ sayaṃ abhiññā sacchikatvā upasampajja pavedemī’ti. ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti. ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yāhaṃ dhammaṃ sayaṃ abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā sacchikatvā upasampajja viharasi; yaṃ tvaṃ dhammaṃ sayaṃ abhiññā sacchikatvā upasampajja viharasi tamahaṃ dhammaṃ sayaṃ abhiññā sacchikatvā upasampajja pavedemi. Iti yāhaṃ dhammaṃ jānāmi taṃ tvaṃ dhammaṃ jānāsi; yaṃ tvaṃ dhammaṃ jānāsi tamahaṃ dhammaṃ jānāmi. Iti yādiso ahaṃ tādiso tuvaṃ, yādiso tuvaṃ tādiso ahaṃ. Ehi dāni, āvuso, ubhova santā imaṃ gaṇaṃ pariharāmā’ti. Iti kho, aggivessana, āḷāro kālāmo ācariyo me samāno (attano) antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya pūjesi. Tassa mayhaṃ, aggivessana, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva ākiñcaññāyatanūpapattiyā’ti. So kho ahaṃ, aggivessana, taṃ dhammaṃ analaṅkaritvā tasmā dhammā nibbijja apakkamiṃ.  
　　 372. “So kho ahaṃ, aggivessana, kiṃkusalagavesī anuttaraṃ santivarapadaṃ pariyesamāno yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘icchāmahaṃ, āvuso imasmiṃ dhammavinaye brahmacariyaṃ caritun’ti. Evaṃ vutte, aggivessana, udako rāmaputto maṃ etadavoca– ‘viharatāyasmā, tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, aggivessana, nacirasseva khippameva taṃ dhammaṃ pariyāpuṇiṃ. So kho ahaṃ, aggivessana, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi, ahañceva aññe ca. Tassa mayhaṃ, aggivessana, etadahosi– ‘na kho rāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedesi. Addhā rāmo imaṃ dhammaṃ jānaṃ passaṃ vihāsī’ti. Atha khvāhaṃ, aggivessana, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ – ‘kittāvatā no, āvuso rāmo, imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, aggivessana, udako rāmaputto nevasaññānāsaññāyatanaṃ pavedesi. Tassa mayhaṃ, aggivessana, etadahosi– ‘na kho rāmasseva ahosi saddhā, mayhaṃpatthi saddhā; na kho rāmasseva ahosi vīriyaṃ, mayhaṃpatthi vīriyaṃ; na kho rāmasseva ahosi sati, mayhaṃpatthi sati; na kho rāmasseva ahosi samādhi, mayhaṃpatthi samādhi; na kho rāmasseva ahosi paññā, mayhaṃpatthi paññā; yaṃnūnāhaṃ yaṃ dhammaṃ rāmo sayaṃ abhiññā sacchikatvā upasampajja viharāmīti pavedesi tassa dhammassa sacchikiriyāya padaheyyan’ti. So kho ahaṃ, aggivessana, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ.  
　　 “Atha khvāhaṃ, aggivessana, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘ettāvatā no, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti? ‘Ettāvatā kho, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti. ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti. ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yaṃ dhammaṃ rāmo sayaṃ abhiññā sacchikatvā upasampajja pavedesi, taṃ tvaṃ dhammaṃ sayaṃ abhiññā sacchikatvā upasampajja viharasi; yaṃ tvaṃ dhammaṃ sayaṃ abhiññā sacchikatvā upasampajja viharasi, taṃ dhammaṃ rāmo sayaṃ abhiññā sacchikatvā upasampajja pavedesi. Iti yaṃ dhammaṃ rāmo abhiññāsi taṃ tvaṃ dhammaṃ jānāsi; yaṃ tvaṃ dhammaṃ jānāsi taṃ dhammaṃ rāmo abhiññāsi. Iti yādiso rāmo ahosi tādiso tuvaṃ; yādiso tuvaṃ tādiso rāmo ahosi. Ehi dāni, āvuso, tuvaṃ imaṃ gaṇaṃ pariharā’ti. Iti kho, aggivessana, udako rāmaputto sabrahmacārī me samāno ācariyaṭṭhāne ca maṃ ṭhapesi, uḷārāya ca maṃ pūjāya pūjesi. Tassa mayhaṃ, aggivessana, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva nevasaññānāsaññāyatanūpapattiyā’ti. So kho ahaṃ, aggivessana, taṃ dhammaṃ analaṅkaritvā tasmā dhammā nibbijja apakkamiṃ.  
　　 373. “So kho ahaṃ, aggivessana, kiṃkusalagavesī anuttaraṃ santivarapadaṃ pariyesamāno magadhesu anupubbena cārikaṃ caramāno yena uruvelā senānigamo tadavasariṃ. Tatthaddasaṃ ramaṇīyaṃ bhūmibhāgaṃ, pāsādikañca vanasaṇḍaṃ, nadiñca sandantiṃ setakaṃ supatitthaṃ ramaṇīyaṃ, samantā ca gocaragāmaṃ. Tassa mayhaṃ, aggivessana, etadahosi– ‘ramaṇīyo vata, bho, bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo. Alaṃ vatidaṃ kulaputtassa padhānatthikassa padhānāyā’ti. So kho ahaṃ, aggivessana, tattheva nisīdiṃ ‘alamidaṃ padhānāyā’ti.  
　　 374. “Apissumaṃ, aggivessana, tisso upamā paṭibhaṃsu anacchariyā pubbe assutapubbā. Seyyathāpi, aggivessana, allaṃ kaṭṭhaṃ sasnehaṃ udake nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, aggivessana, api nu so puriso amuṃ allaṃ kaṭṭhaṃ sasnehaṃ, udake nikkhittaṃ uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “No hidaṃ, bho gotama”. “Taṃ kissa hetu”? “Aduñhi, bho gotama, allaṃ kaṭṭhaṃ sasnehaṃ, tañca pana udake nikkhittaṃ. Yāvadeva ca pana so puriso kilamathassa vighātassa bhāgī assā”ti. “Evameva kho, aggivessana, ye hi keci samaṇā vā brāhmaṇā vā kāyena ceva cittena ca kāmehi avūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho, so ca ajjhattaṃ na suppahīno hoti, na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. Ayaṃ kho maṃ, aggivessana, paṭhamā upamā paṭibhāsi anacchariyā pubbe assutapubbā.  
　　 375. “Aparāpi kho maṃ, aggivessana, dutiyā upamā paṭibhāsi anacchariyā pubbe assutapubbā. Seyyathāpi, aggivessana, allaṃ kaṭṭhaṃ sasnehaṃ, ārakā udakā thale nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, aggivessana, api nu so puriso amuṃ allaṃ kaṭṭhaṃ sasnehaṃ, ārakā udakā thale nikkhittaṃ, uttarāraṇiṃ ādāya abhimanthento aggiṃ abhinibbatteyya tejo pātukareyyā”ti? “No hidaṃ, bho gotama”. “Taṃ kissa hetu”? “Aduñhi, bho gotama, allaṃ kaṭṭhaṃ sasnehaṃ, kiñcāpi ārakā udakā thale nikkhittaṃ. Yāvadeva ca pana so puriso kilamathassa vighātassa bhāgī assāti. Evameva kho, aggivessana, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṃ na suppahīno hoti, na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. Ayaṃ kho maṃ, aggivessana, dutiyā upamā paṭibhāsi anacchariyā pubbe assutapubbā”.  
　　 376. “Aparāpi kho maṃ, aggivessana, tatiyā upamā paṭibhāsi anacchariyā pubbe assutapubbā. Seyyathāpi, aggivessana, sukkhaṃ kaṭṭhaṃ koḷāpaṃ, ārakā udakā thale nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, aggivessana, api nu so puriso amuṃ sukkhaṃ kaṭṭhaṃ koḷāpaṃ, ārakā udakā thale nikkhittaṃ, uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “Evaṃ, bho gotama”. “Taṃ kissa hetu”? “Aduñhi, bho gotama, sukkhaṃ kaṭṭhaṃ koḷāpaṃ, tañca pana ārakā udakā thale nikkhittan”ti “Evameva kho, aggivessana, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho, so ca ajjhattaṃ suppahīno hoti suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya. Ayaṃ kho maṃ, aggivessana, tatiyā upamā paṭibhāsi anacchariyā pubbe assutapubbā. Imā kho maṃ, aggivessana, tisso upamā paṭibhaṃsu anacchariyā pubbe assutapubbā.”  
　　 377. “Tassa mayhaṃ, aggivessana, etadahosi– ‘yaṃnūnāhaṃ dantebhi dantamādhāya, jivhāya tāluṃ āhacca, cetasā cittaṃ abhiniggaṇheyyaṃ abhinippīḷeyyaṃ abhisantāpeyyan’ti. So kho ahaṃ, aggivessana, dantebhi dantamādhāya, jivhāya tāluṃ āhacca, cetasā cittaṃ abhiniggaṇhāmi abhinippīḷemi abhisantāpemi. Tassa mayhaṃ, aggivessana, dantebhi dantamādhāya jivhāya tāluṃ āhacca cetasā cittaṃ abhiniggaṇhato abhinippīḷayato abhisantāpayato kacchehi sedā muccanti. Seyyathāpi, aggivessana, balavā puriso dubbalataraṃ purisaṃ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya, evameva kho me, aggivessana, dantebhi dantamādhāya, jivhāya tāluṃ āhacca, cetasā cittaṃ abhiniggaṇhato abhinippīḷayato abhisantāpayato kacchehi sedā muccanti. Āraddhaṃ kho pana me, aggivessana, vīriyaṃ hoti asallīnaṃ, upaṭṭhitā sati asammuṭṭhā, sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati.  
　　 378. “Tassa mayhaṃ, aggivessana, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, aggivessana, mukhato ca nāsato ca assāsapassāse uparundhiṃ. Tassa mayhaṃ, aggivessana, mukhato ca nāsato ca assāsapassāsesu uparuddhesu kaṇṇasotehi vātānaṃ nikkhamantānaṃ adhimatto saddo hoti. Seyyathāpi nāma kammāragaggariyā dhamamānāya adhimatto saddo hoti, evameva kho me, aggivessana, mukhato ca nāsato ca assāsapassāsesu uparuddhesu kaṇṇasotehi vātānaṃ nikkhamantānaṃ adhimatto saddo hoti. Āraddhaṃ kho pana me, aggivessana, vīriyaṃ hoti asallīnaṃ upaṭṭhitā sati asammuṭṭhā. Sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati.  
　　 “Tassa mayhaṃ, aggivessana, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, aggivessana, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, aggivessana, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti. Seyyathāpi, aggivessana, balavā puriso tiṇhena sikharena muddhani abhimattheyya, evameva kho me, aggivessana, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti. Āraddhaṃ kho pana me, aggivessana, vīriyaṃ hoti asallīnaṃ upaṭṭhitā sati asammuṭṭhā. Sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati.  
　　 “Tassa mayhaṃ, aggivessana, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, aggivessana, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, aggivessana, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti. Seyyathāpi, aggivessana, balavā puriso daḷhena varattakkhaṇḍena sīse sīsaveṭhaṃ dadeyya, evameva kho me, aggivessana, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti. Āraddhaṃ kho pana me, aggivessana, vīriyaṃ hoti asallīnaṃ upaṭṭhitā sati asammuṭṭhā. Sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati.  
　　 “Tassa mayhaṃ, aggivessana, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, aggivessana, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, aggivessana, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti. Seyyathāpi, aggivessana, dakkho goghātako vā goghātakantevāsī vā tiṇhena govikantanena kucchiṃ parikanteyya, evameva kho me, aggivessana, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti. Āraddhaṃ kho pana me, aggivessana, vīriyaṃ hoti asallīnaṃ upaṭṭhitā sati asammuṭṭhā. Sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati.  
　　 “Tassa mayhaṃ, aggivessana, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, aggivessana, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, aggivessana, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti. Seyyathāpi, aggivessana, dve balavanto purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ samparitāpeyyuṃ, evameva kho me, aggivessana, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti. Āraddhaṃ kho pana me, aggivessana, vīriyaṃ hoti asallīnaṃ upaṭṭhitā sati asammuṭṭhā. Sāraddho ca pana me kāyo hoti appaṭippassaddho teneva dukkhappadhānena padhānābhitunnassa sato. Evarūpāpi kho me, aggivessana, uppannā dukkhā vedanā cittaṃ na pariyādāya tiṭṭhati. Apissu maṃ, aggivessana, devatā disvā evamāhaṃsu– ‘kālaṅkato samaṇo gotamo’ti. Ekaccā devatā evamāhaṃsu– ‘na kālaṅkato samaṇo gotamo, api ca kālaṅkarotī’ti. Ekaccā devatā evamāhaṃsu– ‘na kālaṅkato samaṇo gotamo, napi kālaṅkaroti, arahaṃ samaṇo gotamo, vihārotveva so arahato evarūpo hotī’ti.  
　　 379. “Tassa mayhaṃ, aggivessana, etadahosi– ‘yaṃnūnāhaṃ sabbaso āhārupacchedāya paṭipajjeyyan’ti. Atha kho maṃ, aggivessana, devatā upasaṅkamitvā etadavocuṃ– ‘mā kho tvaṃ, mārisa, sabbaso āhārupacchedāya paṭipajji. Sace kho tvaṃ, mārisa, sabbaso āhārupacchedāya paṭipajjissasi, tassa te mayaṃ dibbaṃ ojaṃ lomakūpehi ajjhohāressāma, tāya tvaṃ yāpessasī’ti. Tassa mayhaṃ, aggivessana, etadahosi– ‘ahañceva kho pana sabbaso ajajjitaṃ paṭijāneyyaṃ, imā ca me devatā dibbaṃ ojaṃ lomakūpehi ajjhohāreyyuṃ, tāya cāhaṃ yāpeyyaṃ, taṃ mamassa musā’ti. So kho ahaṃ, aggivessana, tā devatā paccācikkhāmi, ‘halan’ti vadāmi.  
　　 380. “Tassa mayhaṃ, aggivessana, etadahosi– ‘yaṃnūnāhaṃ thokaṃ thokaṃ āhāraṃ āhāreyyaṃ, pasataṃ pasataṃ, yadi vā muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā hareṇukayūsan’ti. So kho ahaṃ, aggivessana, thokaṃ thokaṃ āhāraṃ āhāresiṃ, pasataṃ pasataṃ, yadi vā muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā hareṇukayūsaṃ. Tassa mayhaṃ, aggivessana, thokaṃ thokaṃ āhāraṃ āhārayato, pasataṃ pasataṃ, yadi vā muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā hareṇukayūsaṃ, adhimattakasimānaṃ patto kāyo hoti. Seyyathāpi nāma āsītikapabbāni vā kāḷapabbāni vā, evamevassu me aṅgapaccaṅgāni bhavanti tāyevappāhāratāya. Seyyathāpi nāma oṭṭhapadaṃ, evamevassu me ānisadaṃ hoti tāyevappāhāratāya. Seyyathāpi nāma vaṭṭanāvaḷī, evamevassu me piṭṭhikaṇṭako uṇṇatāvanato hoti tāyevappāhāratāya. Seyyathāpi nāma jarasālāya gopāṇasiyo oluggaviluggā bhavanti, evamevassu me phāsuḷiyo oluggaviluggā bhavanti tāyevappāhāratāya. Seyyathāpi nāma gambhīre udapāne udakatārakā gambhīragatā okkhāyikā dissanti, evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya. Seyyathāpi nāma tittakālābu āmakacchinno vātātapena saṃphuṭito hoti sammilāto, evamevassu me sīsacchavi saṃphuṭitā hoti sammilātā tāyevappāhāratāya.  
　　 “So kho ahaṃ, aggivessana, udaracchaviṃ parimasissāmīti piṭṭhikaṇṭakaṃyeva pariggaṇhāmi, piṭṭhikaṇṭakaṃ parimasissāmīti udaracchaviṃyeva pariggaṇhāmi, yāvassu me, aggivessana, udaracchavi piṭṭhikaṇṭakaṃ allīnā hoti tāyevappāhāratāya. So kho ahaṃ, aggivessana, vaccaṃ vā muttaṃ vā karissāmīti tattheva avakujjo papatāmi tāyevappāhāratāya. So kho ahaṃ, aggivessana, imameva kāyaṃ assāsento pāṇinā gattāni anumajjāmi. Tassa mayhaṃ, aggivessana, pāṇinā gattāni anumajjato pūtimūlāni lomāni kāyasmā papatanti tāyevappāhāratāya. Apissu maṃ, aggivessana, manussā disvā evamāhaṃsu– ‘kāḷo samaṇo gotamo’ti. Ekacce manussā evamāhaṃsu– ‘na kāḷo samaṇo gotamo, sāmo samaṇo gotamo’ti. Ekacce manussā evamāhaṃsu– ‘na kāḷo samaṇo gotamo napi sāmo, maṅguracchavi samaṇo gotamo’ti. Yāvassu me, aggivessana, tāva parisuddho chavivaṇṇo pariyodāto upahato hoti tāyevappāhāratāya.  
　　 381. “Tassa mayhaṃ, aggivessana, etadahosi– ‘ye kho keci atītamaddhānaṃ samaṇā vā brāhmaṇā vā opakkamikā dukkhā tibbā kharā kaṭukā vedanā vedayiṃsu, etāvaparamaṃ, nayito bhiyyo. Yepi hi keci anāgatamaddhānaṃ samaṇā vā brāhmaṇā vā opakkamikā dukkhā tibbā kharā kaṭukā vedanā vedayissanti, etāvaparamaṃ, nayito bhiyyo. Yepi hi keci etarahi samaṇā vā brāhmaṇā vā opakkamikā dukkhā tibbā kharā kaṭukā vedanā vedayanti, etāvaparamaṃ, nayito bhiyyo. Na kho panāhaṃ imāya kaṭukāya dukkarakārikāya adhigacchāmi uttari manussadhammā alamariyañāṇadassanavisesaṃ. Siyā nu kho añño maggo bodhāyā’ti? Tassa mayhaṃ, aggivessana, etadahosi– ‘abhijānāmi kho panāhaṃ pitu sakkassa kammante sītāya jambucchāyāya nisinno vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharitā. Siyā nu kho eso maggo bodhāyā’ti? Tassa mayhaṃ, aggivessana, satānusāri viññāṇaṃ ahosi– ‘eseva maggo bodhāyā’ti. Tassa mayhaṃ, aggivessana, etadahosi– ‘kiṃ nu kho ahaṃ tassa sukhassa bhāyāmi, yaṃ taṃ sukhaṃ aññatreva kāmehi aññatra akusalehi dhammehī’ti? Tassa mayhaṃ, aggivessana, etadahosi– ‘na kho ahaṃ tassa sukhassa bhāyāmi, yaṃ taṃ sukhaṃ aññatreva kāmehi aññatra akusalehi dhammehī’ti.  
　　 382. “Tassa mayhaṃ, aggivessana, etadahosi– ‘na kho taṃ sukaraṃ sukhaṃ adhigantuṃ evaṃ adhimattakasimānaṃ pattakāyena, yaṃnūnāhaṃ oḷārikaṃ āhāraṃ āhāreyyaṃ odanakummāsan’ti. So kho ahaṃ, aggivessana, oḷārikaṃ āhāraṃ āhāresiṃ odanakummāsaṃ. Tena kho pana maṃ, aggivessana, samayena pañca bhikkhū paccupaṭṭhitā honti – ‘yaṃ kho samaṇo gotamo dhammaṃ adhigamissati, taṃ no ārocessatī’ti. Yato kho ahaṃ, aggivessana, oḷārikaṃ āhāraṃ āhāresiṃ odanakummāsaṃ, atha me te pañca bhikkhū nibbijja pakkamiṃsu – ‘bāhulliko samaṇo gotamo, padhānavibbhanto, āvatto bāhullāyā’ti.  
　　 383. “So kho ahaṃ, aggivessana, oḷārikaṃ āhāraṃ āhāretvā, balaṃ gahetvā, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja vihāsiṃ. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati. Pītiyā ca virāgā upekkhako ca vihāsiṃ, sato ca sampajāno. Sukhañca kāyena paṭisaṃvedesiṃ yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja vihāsiṃ. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati. Sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja vihāsiṃ. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati.  
　　 384. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmesiṃ. So anekavihitaṃ pubbenivāsaṃ anussarāmi seyyathidaṃ– ekampi jātiṃ …pe… iti sākāraṃ sa-uddesaṃ anekavihitaṃ pubbenivāsaṃ anussarāmi. Ayaṃ kho me, aggivessana, rattiyā paṭhame yāme paṭhamā vijjā adhigatā; avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati.  
　　 385. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmesiṃ. So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi …pe… ayaṃ kho me, aggivessana, rattiyā majjhime yāme dutiyā vijjā adhigatā; avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato Evarūpāpi kho me, aggivessana uppannā sukhā vedanā cittaṃ na pariyādāya tiṭṭhati.  
　　 386. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. So ‘idaṃ dukkhan’ti yathābhūtaṃ abbhaññāsiṃ, ‘ayaṃ dukkhasamudayo’ti yathābhūtaṃ abbhaññāsiṃ, ‘ayaṃ dukkhanirodho’ti yathābhūtaṃ abbhaññāsiṃ, ‘ayaṃ dukkhanirodhagāminī paṭipadā’ti yathābhūtaṃ abbhaññāsiṃ. ‘Ime āsavā’ti yathābhūtaṃ abbhaññāsiṃ, ‘ayaṃ āsavasamudayo’ti yathābhūtaṃ abbhaññāsiṃ, ‘ayaṃ āsavanirodho’ti yathābhūtaṃ abbhaññāsiṃ, ‘ayaṃ āsavanirodhagāminī paṭipadā’ti yathābhūtaṃ abbhaññāsiṃ. Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha. Vimuttasmiṃ vimuttamiti ñāṇaṃ ahosi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsiṃ. Ayaṃ kho me, aggivessana, rattiyā pacchime yāme tatiyā vijjā adhigatā; avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato. Evarūpāpi kho me, aggivessana, uppannā sukhā vedanā cittaṃ na pariyādāya tiṭṭhati.  
　　 387. “Abhijānāmi kho panāhaṃ, aggivessana, anekasatāya parisāya dhammaṃ desetā. Apissu maṃ ekameko evaṃ maññati– ‘mamevārabbha samaṇo gotamo dhammaṃ desetī’ti. ‘Na kho panetaṃ, aggivessana, evaṃ daṭṭhabbaṃ; yāvadeva viññāpanatthāya tathāgato paresaṃ dhammaṃ deseti. So kho ahaṃ, aggivessana, tassāyeva kathāya pariyosāne, tasmiṃyeva purimasmiṃ samādhinimitte ajjhattameva cittaṃ saṇṭhapemi sannisādemi ekodiṃ karomi samādahāmi, yena sudaṃ niccakappaṃ viharāmī’”ti.  
　　 “Okappaniyametaṃ bhoto gotamassa yathā taṃ arahato sammāsambuddhassa. Abhijānāti kho pana bhavaṃ gotamo divā supitā”ti? “Abhijānāmahaṃ, aggivessana, gimhānaṃ pacchime māse pacchābhattaṃ piṇḍapātapaṭikkanto catugguṇaṃ saṅghāṭiṃ paññapetvā dakkhiṇena passena sato sampajāno niddaṃ okkamitā”ti. “Etaṃ kho, bho gotama, eke samaṇabrāhmaṇā sammohavihārasmiṃ vadantī”ti “Na kho, aggivessana, ettāvatā sammūḷho vā hoti asammūḷho vā. Api ca, aggivessana, yathā sammūḷho ca hoti asammūḷho ca, taṃ suṇāhi, sādhukaṃ manasi karohi, bhāsissāmī”ti. “Evaṃ, bho”ti kho saccako nigaṇṭhaputto bhagavato paccassosi. Bhagavā etadavoca–  
　　 388. “Yassa kassaci, aggivessana, ye āsavā saṃkilesikā ponobbhavikā sadarā dukkhavipākā āyatiṃ jātijarāmaraṇiyā appahīnā, tamahaṃ ‘sammūḷho’ti vadāmi. Āsavānañhi, aggivessana, appahānā sammūḷho hoti. Yassa kassaci, aggivessana, ye āsavā saṃkilesikā ponobbhavikā sadarā dukkhavipākā āyatiṃ jātijarāmaraṇiyā pahīnā, tamahaṃ ‘asammūḷho’ti vadāmi. Āsavānañhi, aggivessana, pahānā asammūḷho hoti.  
　　 “Tathāgatassa kho, aggivessana, ye āsavā saṃkilesikā ponobbhavikā sadarā dukkhavipākā āyatiṃ jātijarāmaraṇiyā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā Seyyathāpi, aggivessana, tālo matthakacchinno abhabbo puna virūḷhiyā, evameva kho, aggivessana, tathāgatassa ye āsavā saṃkilesikā ponobbhavikā sadarā dukkhavipākā āyatiṃ jātijarāmaraṇiyā pahīnā ucchinnamūlā tālāvatthukatā anabhāvaṃkatā āyatiṃ anuppādadhammā”ti.  
　　 389. Evaṃ vutte, saccako nigaṇṭhaputto bhagavantaṃ etadavoca– “acchariyaṃ, bho gotama, abbhutaṃ, bho gotama! Yāvañcidaṃ bhoto gotamassa evaṃ āsajja āsajja vuccamānassa, upanītehi vacanappathehi samudācariyamānassa, chavivaṇṇo ceva pariyodāyati, mukhavaṇṇo ca vippasīdati, yathā taṃ arahato sammāsambuddhassa. Abhijānāmahaṃ, bho gotama, pūraṇaṃ kassapaṃ vādena vādaṃ samārabhitā. Sopi mayā vādena vādaṃ samāraddho aññenaññaṃ paṭicari, bahiddhā kathaṃ apanāmesi, kopañca dosañca appaccayañca pātvākāsi. Bhoto pana gotamassa evaṃ āsajja āsajja vuccamānassa, upanītehi vacanappathehi samudācariyamānassa, chavivaṇṇo ceva pariyodāyati, mukhavaṇṇo ca vippasīdati, yathā taṃ arahato sammāsambuddhassa. Abhijānāmahaṃ, bho gotama, makkhaliṃ gosālaṃ …pe… ajitaṃ kesakambalaṃ… pakudhaṃ kaccāyanaṃ… sañjayaṃ belaṭṭhaputtaṃ… nigaṇṭhaṃ nāṭaputtaṃ vādena vādaṃ samārabhitā Sopi mayā vādena vādaṃ samāraddho aññenaññaṃ paṭicari, bahiddhā kathaṃ apanāmesi, kopañca dosañca appaccayañca pātvākāsi. Bhoto pana gotamassa evaṃ āsajja āsajja vuccamānassa, upanītehi vacanappathehi samudācariyamānassa, chavivaṇṇo ceva pariyodāyati, mukhavaṇṇo ca vippasīdati, yathā taṃ arahato sammāsambuddhassa. Handa ca dāni mayaṃ, bho gotama, gacchāma. Bahukiccā mayaṃ, bahukaraṇīyā”ti. “Yassadāni tvaṃ, aggivessana, kālaṃ maññasī”ti.  
　　 Atha kho saccako nigaṇṭhaputto bhagavato bhāsitaṃ abhinanditvā anumoditvā uṭṭhāyāsanā pakkāmīti.  
　　 Mahāsaccakasuttaṃ niṭṭhitaṃ chaṭṭhaṃ.


