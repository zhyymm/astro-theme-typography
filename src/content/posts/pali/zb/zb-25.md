---
title: 中部25经：诱饵经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：
一时，世尊住在舍卫城只陀林给孤独园。在那里，世尊对比丘们说：“比丘们！”
比丘们回答世尊：“世尊！”
世尊说：

“比丘们，猎人撒下诱饵并不是为了让鹿群享用这些诱饵后长寿、美丽、长久生存。比丘们，猎人撒下诱饵，是为了让鹿群享用这些诱饵后，因沉溺而糊涂，因糊涂而生起放逸，因放逸而变得随心所欲，从而受其摆布。”

“比丘们，第一批鹿群享用了猎人撒下的诱饵，它们因沉溺而糊涂，因糊涂而生起放逸，因放逸而变得随心所欲，从而受猎人的摆布。比丘们，这第一批鹿群未能摆脱猎人的控制。”

“比丘们，第二批鹿群这样想：‘那些第一批鹿群享用了猎人撒下的诱饵，它们因沉溺而糊涂，因糊涂而生起放逸，因放逸而变得随心所欲，从而受猎人的摆布。这第一批鹿群未能摆脱猎人的控制。不如我们彻底停止享用诱饵，放弃这些危险的享乐，深入森林隐居吧。’于是它们彻底停止享用诱饵，放弃了危险的享乐，深入森林隐居。到了夏季的最后一个月，草木枯竭，身体变得极度消瘦。身体极度消瘦后，它们的力量和精力衰退了。力量和精力衰退后，它们又回到了猎人撒下的诱饵那里。它们享用了那些诱饵，因沉溺而糊涂，因糊涂而生起放逸，因放逸而变得随心所欲，从而受猎人的摆布。比丘们，这第二批鹿群也未能摆脱猎人的控制。”

“比丘们，第三批鹿群这样想：‘那些第一批鹿群享用了猎人撒下的诱饵……（略）……这第一批鹿群未能摆脱猎人的控制。那些第二批鹿群这样想：“那些第一批鹿群享用了猎人撒下的诱饵……（略）……这第一批鹿群未能摆脱猎人的控制。不如我们彻底停止享用诱饵，放弃这些危险的享乐，深入森林隐居吧。”它们彻底停止享用诱饵，放弃了危险的享乐，深入森林隐居。到了夏季的最后一个月，草木枯竭，身体变得极度消瘦。身体极度消瘦后，它们的力量和精力衰退了。力量和精力衰退后，它们又回到了猎人撒下的诱饵那里。它们享用了那些诱饵，因沉溺而糊涂，因糊涂而生起放逸，因放逸而变得随心所欲，从而受猎人的摆布。这第二批鹿群也未能摆脱猎人的控制。不如我们依附于猎人撒下的诱饵附近安身。在那里安身，享用猎人撒下的诱饵，但不要沉溺，不要糊涂，享用时不要生起放逸，不放逸，不随心所欲，从而不受猎人的摆布。’于是它们依附于猎人撒下的诱饵附近安身。在那里安身，享用猎人撒下的诱饵，但没有沉溺，没有糊涂，享用时没有生起放逸，不放逸，没有随心所欲，从而不受猎人的摆布。

“比丘们，于是猎人和猎人助手们心想：‘这些第三批鹿群真是狡猾、诡计多端，真是神通广大、变化莫测。它们享用撒下的诱饵，我们却不知道它们的来去。不如我们用巨大的捕兽夹将这些诱饵周围的区域完全包围起来，或许能找到第三批鹿群的巢穴，它们会进入其中。’于是他们用巨大的捕兽夹将诱饵周围的区域完全包围起来。比丘们，猎人和猎人助手们确实找到了第三批鹿群的巢穴，它们进入其中。比丘们，这第三批鹿群也未能摆脱猎人的控制。”

“比丘们，第四批鹿群这样想：‘那些第一批鹿群……（略）……这第一批鹿群未能摆脱猎人的控制。那些第二批鹿群这样想：“那些第一批鹿群……（略）……这第一批鹿群未能摆脱猎人的控制。不如我们彻底停止享用诱饵，放弃这些危险的享乐，深入森林隐居吧。”它们彻底停止享用诱饵……（略）……这第二批鹿群也未能摆脱猎人的控制。那些第三批鹿群这样想：“那些第一批鹿群……（略）……这第一批鹿群未能摆脱猎人的控制。那些第二批鹿群这样想：“那些第一批鹿群……（略）……这第一批鹿群未能摆脱猎人的控制。不如我们彻底停止享用诱饵，放弃这些危险的享乐，深入森林隐居吧。”它们彻底停止享用诱饵……（略）……这第二批鹿群也未能摆脱猎人的控制。不如我们依附于猎人撒下的诱饵附近安身。在那里安身，享用猎人撒下的诱饵，但不要沉溺，不要糊涂，享用时不要生起放逸，不放逸，不随心所欲，从而不受猎人的摆布。”它们依附于猎人撒下的诱饵附近安身。在那里安身，享用猎人撒下的诱饵，但没有沉溺，没有糊涂，享用时没有生起放逸，不放逸，没有随心所欲，从而不受猎人的摆布。

“于是猎人和猎人助手们心想：‘这些第三批鹿群真是狡猾、诡计多端，真是神通广大、变化莫测。它们享用撒下的诱饵，我们却不知道它们的来去。不如我们用巨大的捕兽夹将这些诱饵周围的区域完全包围起来，或许能找到第三批鹿群的巢穴，它们会进入其中。’于是他们用巨大的捕兽夹将诱饵周围的区域完全包围起来。比丘们，猎人和猎人助手们确实找到了第三批鹿群的巢穴，它们进入其中。这第三批鹿群也未能摆脱猎人的控制。不如我们安身于猎人和猎人助手们无法到达的地方。在那里安身，享用猎人撒下的诱饵，但不要沉溺，不要糊涂，享用时不要生起放逸，不放逸，不随心所欲，从而不受猎人的摆布。’于是它们安身于猎人和猎人助手们无法到达的地方。在那里安身，享用猎人撒下的诱饵，但没有沉溺，没有糊涂，享用时没有生起放逸，不放逸，没有随心所欲，从而不受猎人的摆布。

“比丘们，于是猎人和猎人助手们心想：‘这些第四批鹿群真是狡猾、诡计多端，真是神通广大、变化莫测。它们享用撒下的诱饵，我们却不知道它们的来去。不如我们用巨大的捕兽夹将这些诱饵周围的区域完全包围起来，或许能找到第四批鹿群的巢穴，它们会进入其中。’于是他们用巨大的捕兽夹将诱饵周围的区域完全包围起来。比丘们，猎人和猎人助手们确实未能找到第四批鹿群的巢穴，它们会进入其中。比丘们，于是猎人和猎人助手们心想：‘如果我们要招惹第四批鹿群，它们被招惹后会招惹其他鹿群，其他鹿群被招惹后会招惹其他鹿群。这样，所有鹿群都会完全摆脱这些诱饵。不如我们放任第四批鹿群吧。’比丘们，于是猎人和猎人助手们放任了第四批鹿群。比丘们，这第四批鹿群确实摆脱了猎人的控制。”


“比丘们，我这个比喻是为了让你们理解其含义。这里的含义是：比丘们，诱饵指的是五欲。比丘们，猎人指的是恶魔。比丘们，猎人助手指的是魔罗的随从。比丘们，鹿群指的是沙门婆罗门。


“比丘们，第一批沙门婆罗门享用了恶魔撒下的诱饵和世间的贪欲，它们因沉溺而糊涂，因糊涂而生起放逸，因放逸而变得随心所欲，从而受恶魔的摆布，受世间贪欲的摆布。比丘们，这第一批沙门婆罗门未能摆脱恶魔的控制。比丘们，正如那些第一批鹿群，我称这第一批沙门婆罗门与它们相似。”

“比丘们，第二批沙门婆罗门这样想：‘那些第一批沙门婆罗门享用了恶魔撒下的诱饵和世间的贪欲，它们因沉溺而糊涂，因糊涂而生起放逸，因放逸而变得随心所欲，从而受恶魔的摆布，受世间贪欲的摆布。这第一批沙门婆罗门未能摆脱恶魔的控制。不如我们彻底停止享用诱饵和世间的贪欲，放弃这些危险的享乐，深入森林隐居吧。’于是它们彻底停止享用诱饵和世间的贪欲，放弃了危险的享乐，深入森林隐居。在那里，它们或食野菜，或食稗子，或食野稻，或食朽谷，或食糠，或食米汤，或食豆渣，或食草，或食牛粪，或以林中根果为食，食自然成熟的果实。

“到了夏季的最后一个月，草木枯竭，身体变得极度消瘦。身体极度消瘦后，它们的力量和精力衰退了。力量和精力衰退后，心解脱也衰退了。心解脱衰退后，它们又回到了恶魔撒下的诱饵和那些世间的贪欲那里。它们享用了那些诱饵，因沉溺而糊涂，因糊涂而生起放逸，因放逸而变得随心所欲，从而受恶魔的摆布，受世间贪欲的摆布。比丘们，这第二批沙门婆罗门也未能摆脱恶魔的控制。比丘们，正如那些第二批鹿群，我称这第二批沙门婆罗门与它们相似。”

“比丘们，第三批沙门婆罗门这样想：‘那些第一批沙门婆罗门享用了恶魔撒下的诱饵和世间的贪欲……（略）……这第一批沙门婆罗门未能摆脱恶魔的控制。那些第二批沙门婆罗门这样想：“那些第一批沙门婆罗门享用了恶魔撒下的诱饵和世间的贪欲……（略）……这第一批沙门婆罗门未能摆脱恶魔的控制。不如我们彻底停止享用诱饵和世间的贪欲，放弃这些危险的享乐，深入森林隐居吧。”它们彻底停止享用诱饵和世间的贪欲，放弃了危险的享乐，深入森林隐居。在那里，它们或食野菜……（略）……食自然成熟的果实。到了夏季的最后一个月，草木枯竭，身体变得极度消瘦。身体极度消瘦后，它们的力量和精力衰退了。力量和精力衰退后，心解脱也衰退了。心解脱衰退后，它们又回到了恶魔撒下的诱饵和那些世间的贪欲那里。它们享用了那些诱饵，因沉溺而糊涂，因糊涂而生起放逸，因放逸而变得随心所欲，从而受恶魔的摆布，受世间贪欲的摆布。这第二批沙门婆罗门也未能摆脱恶魔的控制。不如我们依附于恶魔撒下的诱饵和那些世间的贪欲附近安身。在那里安身，享用恶魔撒下的诱饵和那些世间的贪欲，但不要沉溺，不要糊涂，享用时不要生起放逸，不放逸，不随心所欲，从而不受恶魔的摆布，不受世间贪欲的摆布。’

“它们依附于恶魔撒下的诱饵和那些世间的贪欲附近安身。在那里安身，享用恶魔撒下的诱饵和那些世间的贪欲，但没有沉溺，没有糊涂，享用时没有生起放逸，不放逸，没有随心所欲，从而不受恶魔的摆布，不受世间贪欲的摆布。但是它们持这样的见解：‘世间是常住的’，或者‘世间是无常的’；‘世间是有边的’，或者‘世间是无边的’；‘命即是身’，或者‘命异于身’；‘如来死后存在’，或者‘如来死后不存在’，或者‘如来死后既存在又不存在’，或者‘如来死后既非存在也非不存在’。比丘们，这第三批沙门婆罗门也未能摆脱恶魔的控制。比丘们，正如那些第三批鹿群，我称这第三批沙门婆罗门与它们相似。”

“比丘们，第四批沙门婆罗门这样想：‘那些第一批沙门婆罗门享用了恶魔撒下的诱饵……（略）……这第一批沙门婆罗门未能摆脱恶魔的控制。那些第二批沙门婆罗门这样想：“那些第一批沙门婆罗门……（略）……这第一批沙门婆罗门未能摆脱恶魔的控制。不如我们彻底停止享用诱饵和世间的贪欲，放弃这些危险的享乐，深入森林隐居吧。”它们彻底停止享用诱饵和世间的贪欲……（略）……这第二批沙门婆罗门也未能摆脱恶魔的控制。那些第三批沙门婆罗门这样想：“那些第一批沙门婆罗门……（略）……这第一批沙门婆罗门未能摆脱恶魔的控制。那些第二批沙门婆罗门这样想：“那些第一批沙门婆罗门……（略）……这第一批沙门婆罗门未能摆脱恶魔的控制。不如我们彻底停止享用诱饵和世间的贪欲，放弃这些危险的享乐，深入森林隐居吧。”它们彻底停止享用诱饵和世间的贪欲……（略）……这第二批沙门婆罗门也未能摆脱恶魔的控制。不如我们依附于恶魔撒下的诱饵和那些世间的贪欲附近安身。在那里安身，享用恶魔撒下的诱饵和那些世间的贪欲，但不要沉溺，不要糊涂，享用时不要生起放逸，不放逸，不随心所欲，从而不受恶魔的摆布，不受世间贪欲的摆布。’

“它们依附于恶魔撒下的诱饵和那些世间的贪欲附近安身。在那里安身，享用恶魔撒下的诱饵和那些世间的贪欲，但没有沉溺，没有糊涂，享用时没有生起放逸，不放逸，没有随心所欲，从而不受恶魔的摆布，不受世间贪欲的摆布。但是它们持这样的见解：‘世间是常住的’……（略）……‘如来死后既非存在也非不存在’。这第三批沙门婆罗门也未能摆脱恶魔的控制。不如我们安身于恶魔和魔罗随从无法到达的地方。在那里安身，享用恶魔撒下的诱饵和那些世间的贪欲，但不要沉溺，不要糊涂，享用时不要生起放逸，不放逸，不随心所欲，从而不受恶魔的摆布，不受世间贪欲的摆布。’

“它们安身于恶魔和魔罗随从无法到达的地方。在那里安身，享用恶魔撒下的诱饵和那些世间的贪欲，但没有沉溺，没有糊涂，享用时没有生起放逸，不放逸，没有随心所欲，从而不受恶魔的摆布，不受世间贪欲的摆布。比丘们，这第四批沙门婆罗门确实摆脱了恶魔的控制。比丘们，正如那些第四批鹿群，我称这第四批沙门婆罗门与它们相似。”


“比丘们，恶魔和魔罗随从无法到达的地方是怎样的呢？比丘们，在此，比丘离欲、离不善法，有寻有伺，离生喜乐，证得并安住于初禅。比丘们，这被称为：比丘使魔罗盲目，踏碎了魔罗的足迹，让恶魔看不见。

“再者，比丘们，比丘寻伺止息，内净一心，无寻无伺，定生喜乐，证得并安住于第二禅。比丘们，这被称为：……（略）……恶魔。

“再者，比丘们，比丘离喜而住于舍，正念正知，以身受乐，即圣者们所称的‘舍念乐住’，证得并安住于第三禅。比丘们，这被称为：……（略）……恶魔。

“再者，比丘们，比丘断乐断苦，先前的喜忧已灭，不苦不乐，由舍念清净，证得并安住于第四禅。比丘们，这被称为：……（略）……恶魔。

“再者，比丘们，比丘完全超越色想，灭有对想，不思惟种种想，证得并安住于‘虚空无边’的空无边处。比丘们，这被称为：……（略）……恶魔。

“再者，比丘们，比丘完全超越空无边处，证得并安住于‘识无边’的识无边处。比丘们，这被称为：……（略）……恶魔。

“再者，比丘们，比丘完全超越识无边处，证得并安住于‘什么都没有’的无所有处。比丘们，这被称为：……（略）……恶魔。

“再者，比丘们，比丘完全超越无所有处，证得并安住于非想非非想处。比丘们，这被称为：……（略）……恶魔。

“再者，比丘们，比丘完全超越非想非非想处，证得并安住于想受灭。他以智慧洞察，诸漏已尽。比丘们，这被称为：比丘使魔罗盲目，踏碎了魔罗的足迹，让恶魔看不见，他已渡过了世间的缠缚。”

世尊如是说。那些比丘心生欢喜，赞叹世尊所说。

诱饵经 第五篇 完。  
巴利语经文  
MN.25/(5) Nivāpasuttaṃ  
　　 261. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Na bhikkhave, nevāpiko nivāpaṃ nivapati migajātānaṃ– ‘imaṃ me nivāpaṃ nivuttaṃ migajātā paribhuñjantā dīghāyukā vaṇṇavanto ciraṃ dīghamaddhānaṃ yāpentū’ti. Evañca kho, bhikkhave, nevāpiko nivāpaṃ nivapati migajātānaṃ– ‘imaṃ me nivāpaṃ nivuttaṃ migajātā anupakhajja mucchitā bhojanāni bhuñjissanti, anupakhajja mucchitā bhojanāni bhuñjamānā madaṃ āpajjissanti, mattā samānā pamādaṃ āpajjissanti, pamattā samānā yathākāmakaraṇīyā bhavissanti imasmiṃ nivāpe’ti.  
　　 262. “Tatra, bhikkhave, paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu, te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ nevāpikassa amusmiṃ nivāpe. Evañhi te, bhikkhave, paṭhamā migajātā na parimucciṃsu nevāpikassa iddhānubhāvā.  
　　 263. “Tatra, bhikkhave, dutiyā migajātā evaṃ samacintesuṃ– ‘ye kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ nevāpikassa amusmiṃ nivāpe. Evañhi te paṭhamā migajātā na parimucciṃsu nevāpikassa iddhānubhāvā. Yaṃnūna mayaṃ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā paṭiviramiṃsu, bhayabhogā paṭiviratā araññāyatanāni ajjhogāhetvā vihariṃsu. Tesaṃ gimhānaṃ pacchime māse, tiṇodakasaṅkhaye, adhimattakasimānaṃ patto kāyo hoti. Tesaṃ adhimattakasimānaṃ pattakāyānaṃ balavīriyaṃ parihāyi. Balavīriye parihīne tameva nivāpaṃ nivuttaṃ nevāpikassa paccāgamiṃsu. Te tattha anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ nevāpikassa amusmiṃ nivāpe. Evañhi te, bhikkhave, dutiyāpi migajātā na parimucciṃsu nevāpikassa iddhānubhāvā.  
　　 264. “Tatra bhikkhave, tatiyā migajātā evaṃ samacintesuṃ– ‘ye kho te paṭhamā migajātā amuṃ nivāpaṃ nivuttaṃ nevāpikassa …pe… evañhi te paṭhamā migajātā na parimucciṃsu nevāpikassa iddhānubhāvā. Yepi te dutiyā migajātā evaṃ samacintesuṃ– ye kho te paṭhamā migajātā amuṃ nivāpaṃ nivuttaṃ nevāpikassa …pe… evañhi te paṭhamā migajātā na parimucciṃsu nevāpikassa iddhānubhāvā. Yaṃnūna mayaṃ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmāti. Te sabbaso nivāpabhojanā paṭiviramiṃsu, bhayabhogā paṭiviratā araññāyatanāni ajjhogāhetvā vihariṃsu. Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti. Tesaṃ adhimattakasimānaṃ pattakāyānaṃ balavīriyaṃ parihāyi. Balavīriye parihīne tameva nivāpaṃ nivuttaṃ nevāpikassa paccāgamiṃsu. Te tattha anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ nevāpikassa amusmiṃ nivāpe. Evañhi te dutiyāpi migajātā na parimucciṃsu nevāpikassa iddhānubhāvā. Yaṃnūna mayaṃ amuṃ nivāpaṃ nivuttaṃ nevāpikassa upanissāya āsayaṃ kappeyyāma. Tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma nevāpikassa amusmiṃ nivāpe’ti. Te amuṃ nivāpaṃ nivuttaṃ nevāpikassa upanissāya āsayaṃ kappayiṃsu. Tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu, te tattha ananupakhajja amucchitā bhojanāni bhuñjamānā na madaṃ āpajjiṃsu, amattā samānā na pamādaṃ āpajjiṃsu, appamattā samānā na yathākāmakaraṇīyā ahesuṃ nevāpikassa amusmiṃ nivāpe.  
　　 “Tatra, bhikkhave, nevāpikassa ca nevāpikaparisāya ca etadahosi– ‘saṭhāssunāmime tatiyā migajātā ketabino, iddhimantāssunāmime tatiyā migajātā parajanā; imañca nāma nivāpaṃ nivuttaṃ paribhuñjanti, na ca nesaṃ jānāma āgatiṃ vā gatiṃ vā. Yaṃnūna mayaṃ imaṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāreyyāma– appeva nāma tatiyānaṃ migajātānaṃ āsayaṃ passeyyāma, yattha te gāhaṃ gaccheyyun’ti. Te amuṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāresuṃ. Addasaṃsu kho, bhikkhave, nevāpiko ca nevāpikaparisā ca tatiyānaṃ migajātānaṃ āsayaṃ, yattha te gāhaṃ agamaṃsu. Evañhi te, bhikkhave, tatiyāpi migajātā na parimucciṃsu nevāpikassa iddhānubhāvā.  
　　 265. “Tatra, bhikkhave, catutthā migajātā evaṃ samacintesuṃ– ‘ye kho te paṭhamā migajātā …pe… evañhi te paṭhamā migajātā na parimucciṃsu nevāpikassa iddhānubhāvā. Yepi te dutiyā migajātā evaṃ samacintesuṃ ‘ye kho te paṭhamā migajātā …pe… evañhi te paṭhamā migajātā na parimucciṃsu nevāpikassa iddhānubhāvā. Yaṃnūna mayaṃ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā paṭiviramiṃsu …pe… evañhi te dutiyāpi migajātā na parimucciṃsu nevāpikassa iddhānubhāvā. Yepi te tatiyā migajātā evaṃ samacintesuṃ ‘ye kho te paṭhamā migajātā …pe… evañhi te paṭhamā migajātā na parimucciṃsu nevāpikassa iddhānubhāvā. Yepi te dutiyā migajātā evaṃ samacintesuṃ ‘ye kho te paṭhamā migajātā …pe… evañhi te paṭhamā migajātā na parimucciṃsu nevāpikassa iddhānubhāvā. Yaṃnūna mayaṃ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā paṭiviramiṃsu …pe… evañhi te dutiyāpi migajātā na parimucciṃsu nevāpikassa iddhānubhāvā. Yaṃnūna mayaṃ amuṃ nivāpaṃ nivuttaṃ nevāpikassa upanissāya āsayaṃ kappeyyāma, tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma nevāpikassa amusmiṃ nivāpe’ti. Te amuṃ nivāpaṃ nivuttaṃ nevāpikassa upanissāya āsayaṃ kappayiṃsu, tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu, te tattha ananupakhajja amucchitā bhojanāni bhuñjamānā na madaṃ āpajjiṃsu, amattā samānā na pamādaṃ āpajjiṃsu, appamattā samānā na yathākāmakaraṇīyā ahesuṃ nevāpikassa amusmiṃ nivāpe.  
　　 “Tatra nevāpikassa ca nevāpikaparisāya ca etadahosi– ‘saṭhāssunāmime tatiyā migajātā ketabino, iddhimantāssunāmime tatiyā migajātā parajanā, imañca nāma nivāpaṃ nivuttaṃ paribhuñjanti. Na ca nesaṃ jānāma āgatiṃ vā gatiṃ vā. Yaṃnūna mayaṃ imaṃ nivāpaṃ nivuttaṃ mahatīti daṇḍavākarāhi samantā sappadesaṃ anuparivāreyyāma, appeva nāma tatiyānaṃ migajātānaṃ āsayaṃ passeyyāma, yattha te gāhaṃ gaccheyyun’ti. Te amuṃ nivāpaṃ nivuttaṃ mahatīti daṇḍavākarāhi samantā sappadesaṃ anuparivāresuṃ. Addasaṃsu kho nevāpiko ca nevāpikaparisā ca tatiyānaṃ migajātānaṃ āsayaṃ, yattha te gāhaṃ agamaṃsu. Evañhi te tatiyāpi migajātā na parimucciṃsu nevāpikassa iddhānubhāvā. Yaṃnūna mayaṃ yattha agati nevāpikassa ca nevāpikaparisāya ca tatrāsayaṃ kappeyyāma, tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma nevāpikassa amusmiṃ nivāpe’ti. Te yattha agati nevāpikassa ca nevāpikaparisāya ca tatrāsayaṃ kappayiṃsu. Tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu, te tattha ananupakhajja amucchitā bhojanāni bhuñjamānā na madaṃ āpajjiṃsu, amattā samānā na pamādaṃ āpajjiṃsu, appamattā samānā na yathākāmakaraṇīyā ahesuṃ nevāpikassa amusmiṃ nivāpe.  
　　 “Tatra, bhikkhave, nevāpikassa ca nevāpikaparisāya ca etadahosi– ‘saṭhāssunāmime catutthā migajātā ketabino, iddhimantāssunāmime catutthā migajātā parajanā. Imañca nāma nivāpaṃ nivuttaṃ paribhuñjanti, na ca nesaṃ jānāma āgatiṃ vā gatiṃ vā. Yaṃnūna mayaṃ imaṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāreyyāma, appeva nāma catutthānaṃ migajātānaṃ āsayaṃ passeyyāma yattha te gāhaṃ gaccheyyun’ti. Te amuṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāresuṃ. Neva kho, bhikkhave, addasaṃsu nevāpiko ca nevāpikaparisā ca catutthānaṃ migajātānaṃ āsayaṃ, yattha te gāhaṃ gaccheyyuṃ. Tatra, bhikkhave, nevāpikassa ca nevāpikaparisāya ca etadahosi– ‘sace kho mayaṃ catutthe migajāte ghaṭṭessāma, te ghaṭṭitā aññe ghaṭṭissanti te ghaṭṭitā aññe ghaṭṭissanti. Evaṃ imaṃ nivāpaṃ nivuttaṃ sabbaso migajātā parimuñcissanti. Yaṃnūna mayaṃ catutthe migajāte ajjhupekkheyyāmā’ti. Ajjhupekkhiṃsu kho, bhikkhave, nevāpiko ca nevāpikaparisā ca catutthe migajāte. Evañhi te, bhikkhave, catutthā migajātā parimucciṃsu nevāpikassa iddhānubhāvā.  
　　 266. “Upamā kho me ayaṃ, bhikkhave, katā atthassa viññāpanāya. Ayaṃ cevettha attho– nivāpoti kho, bhikkhave, pañcannetaṃ kāmaguṇānaṃ adhivacanaṃ. Nevāpikoti kho, bhikkhave, mārassetaṃ pāpimato adhivacanaṃ. Nevāpikaparisāti kho, bhikkhave, māraparisāyetaṃ adhivacanaṃ. Migajātāti kho, bhikkhave, samaṇabrāhmaṇānametaṃ adhivacanaṃ.  
　　 267. “Tatra, bhikkhave, paṭhamā samaṇabrāhmaṇā amuṃ nivāpaṃ nivuttaṃ mārassa amūni ca lokāmisāni anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ mārassa amusmiṃ nivāpe amusmiñca lokāmise Evañhi te, bhikkhave, paṭhamā samaṇabrāhmaṇā na parimucciṃsu mārassa iddhānubhāvā. Seyyathāpi te, bhikkhave, paṭhamā migajātā tathūpame ahaṃ ime paṭhame samaṇabrāhmaṇe vadāmi.  
　　 268. “Tatra, bhikkhave, dutiyā samaṇabrāhmaṇā evaṃ samacintesuṃ– ‘ye kho te paṭhamā samaṇabrāhmaṇā amuṃ nivāpaṃ nivuttaṃ mārassa amūni ca lokāmisāni anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ mārassa amusmiṃ nivāpe amusmiñca lokāmise. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā lokāmisā paṭiviramiṃsu, bhayabhogā paṭiviratā araññāyatanāni ajjhogāhetvā vihareyyāmāti. Te sabbaso nivāpabhojanā lokāmisā paṭiviramiṃsu, bhayabhogā paṭiviratā araññāyatanāni ajjhogāhetvā vihariṃsu. Te tattha sākabhakkhāpi ahesuṃ, sāmākabhakkhāpi ahesuṃ, nīvārabhakkhāpi ahesuṃ, daddulabhakkhāpi ahesuṃ, haṭabhakkhāpi ahesuṃ, kaṇabhakkhāpi ahesuṃ, ācāmabhakkhāpi ahesuṃ, piññākabhakkhāpi ahesuṃ, tiṇabhakkhāpi ahesuṃ, gomayabhakkhāpi ahesuṃ, vanamūlaphalāhārā yāpesuṃ pavattaphalabhojī.  
　　 “Tesaṃ gimhānaṃ pacchime māse, tiṇodakasaṅkhaye, adhimattakasimānaṃ patto kāyo hoti. Tesaṃ adhimattakasimānaṃ pattakāyānaṃ balavīriyaṃ parihāyi. Balavīriye parihīne cetovimutti parihāyi. Cetovimuttiyā parihīnāya tameva nivāpaṃ nivuttaṃ mārassa paccāgamiṃsu tāni ca lokāmisāni. Te tattha anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ mārassa amusmiṃ nivāpe amusmiñca lokāmise. Evañhi te, bhikkhave, dutiyāpi samaṇabrāhmaṇā na parimucciṃsu mārassa iddhānubhāvā. Seyyathāpi te, bhikkhave, dutiyā migajātā tathūpame ahaṃ ime dutiye samaṇabrāhmaṇe vadāmi.  
　　 269. “Tatra, bhikkhave, tatiyā samaṇabrāhmaṇā evaṃ samacintesuṃ– ‘ye kho te paṭhamā samaṇabrāhmaṇā amuṃ nivāpaṃ nivuttaṃ mārassa amūni ca lokāmisāni …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yepi te dutiyā samaṇabrāhmaṇā evaṃ samacintesuṃ– ‘ye kho te paṭhamā samaṇabrāhmaṇā amuṃ nivāpaṃ nivuttaṃ mārassa amūni ca lokāmisāni …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā lokāmisā paṭiviramiṃsu. Bhayabhogā paṭiviratā araññāyatanāni ajjhogāhetvā vihariṃsu. Te tattha sākabhakkhāpi ahesuṃ …pe… pavattaphalabhojī. Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti. Tesaṃ adhimattakasimānaṃ pattakāyānaṃ balavīriyaṃ parihāyi, balavīriye parihīne cetovimutti parihāyi, cetovimuttiyā parihīnāya tameva nivāpaṃ nivuttaṃ mārassa paccāgamiṃsu tāni ca lokāmisāni. Te tattha anupakhajja mucchitā bhojanāni bhuñjiṃsu. Te tattha anupakhajja mucchitā bhojanāni bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā samānā yathākāmakaraṇīyā ahesuṃ mārassa amusmiṃ nivāpe amusmiñca lokāmise. Evañhi te dutiyāpi samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ amuṃ nivāpaṃ nivuttaṃ mārassa amūni ca lokāmisāni upanissāya āsayaṃ kappeyyāma, tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma mārassa amusmiṃ nivāpe amusmiñca lokāmise”ti.  
　　 “Te amuṃ nivāpaṃ nivuttaṃ mārassa amūni ca lokāmisāni upanissāya āsayaṃ kappayiṃsu. Tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjiṃsu. Te tattha ananupakhajja amucchitā bhojanāni bhuñjamānā na madaṃ āpajjiṃsu, amattā samānā na pamādaṃ āpajjiṃsu, appamattā samānā na yathākāmakaraṇīyā ahesuṃ mārassa amusmiṃ nivāpe amusmiñca lokāmise Api ca kho evaṃdiṭṭhikā ahesuṃ– sassato loko itipi, asassato loko itipi; antavā loko itipi, anantavā loko itipi; taṃ jīvaṃ taṃ sarīraṃ itipi, aññaṃ jīvaṃ aññaṃ sarīraṃ itipi; hoti tathāgato paraṃ maraṇā itipi, na hoti tathāgato paraṃ maraṇā itipi, hoti ca na ca hoti tathāgato paraṃ maraṇā itipi, neva hoti na na hoti tathāgato paraṃ maraṇā itipi Evañhi te, bhikkhave, tatiyāpi samaṇabrāhmaṇā na parimucciṃsu mārassa iddhānubhāvā. Seyyathāpi te, bhikkhave, tatiyā migajātā tathūpame ahaṃ ime tatiye samaṇabrāhmaṇe vadāmi.  
　　 270. “Tatra, bhikkhave, catutthā samaṇabrāhmaṇā evaṃ samacintesuṃ– ‘ye kho te paṭhamā samaṇabrāhmaṇā amuṃ nivāpaṃ nivuttaṃ mārassa …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yepi te dutiyā samaṇabrāhmaṇā evaṃ samacintesuṃ– ‘ye kho te paṭhamā samaṇabrāhmaṇā …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ sabbaso nivāpabhojanā lokāmisā paṭivirameyyāma bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā lokāmisā paṭiviramiṃsu …pe…. Evañhi te dutiyāpi samaṇabrāhmaṇā na parimucciṃsu mārassa iddhānubhāvā. Yepi te tatiyā samaṇabrāhmaṇā evaṃ samacintesuṃ ye kho te paṭhamā samaṇabrāhmaṇā …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yepi te dutiyā samaṇabrāhmaṇā evaṃ samacintesuṃ ye kho te paṭhamā samaṇabrāhmaṇā …pe…. Evañhi te paṭhamā samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. Te sabbaso nivāpabhojanā lokāmisā paṭiviramiṃsu …pe…. Evañhi te dutiyāpi samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ amuṃ nivāpaṃ nivuttaṃ mārassa amūni ca lokāmisāni upanissāya āsayaṃ kappeyyāma. Tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma mārassa amusmiṃ nivāpe amusmiñca lokāmiseti.  
　　 “Te amuṃ nivāpaṃ nivuttaṃ mārassa amūni ca lokāmisāni upanissāya āsayaṃ kappayiṃsu. Tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjiṃsu. Te tattha ananupakhajja amucchitā bhojanāni bhuñjamānā na madaṃ āpajjiṃsu. Amattā samānā na pamādaṃ āpajjiṃsu. Appamattā samānā na yathākāmakaraṇīyā ahesuṃ mārassa amusmiṃ nivāpe amusmiñca lokāmise. Api ca kho evaṃdiṭṭhikā ahesuṃ sassato loko itipi …pe… neva hoti na na hoti tathāgato paraṃ maraṇā itipi. Evañhi te tatiyāpi samaṇabrāhmaṇā na parimucciṃsu mārassa iddhānubhāvā. Yaṃnūna mayaṃ yattha agati mārassa ca māraparisāya ca tatrāsayaṃ kappeyāma. Tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṃ āpajjissāma, amattā samānā na pamādaṃ āpajjissāma, appamattā samānā na yathākāmakaraṇīyā bhavissāma mārassa amusmiṃ nivāpe amusmiñca lokāmiseti.  
　　 “Te yattha agati mārassa ca māraparisāya ca tatrāsayaṃ kappayiṃsu. Tatrāsayaṃ kappetvā amuṃ nivāpaṃ nivuttaṃ mārassa amūni ca lokāmisāni ananupakhajja amucchitā bhojanāni bhuñjiṃsu, te tattha ananupakhajja amucchitā bhojanāni bhuñjamānā na madaṃ āpajjiṃsu, amattā samānā na pamādaṃ āpajjiṃsu, appamattā samānā na yathākāmakaraṇīyā ahesuṃ mārassa amusmiṃ nivāpe amusmiñca lokāmise. Evañhi te, bhikkhave, catutthā samaṇabrāhmaṇā parimucciṃsu mārassa iddhānubhāvā. Seyyathāpi te, bhikkhave, catutthā migajātā tathūpame ahaṃ ime catutthe samaṇabrāhmaṇe vadāmi.  
　　 271. “Kathañca, bhikkhave, agati mārassa ca māraparisāya ca? Idha, bhikkhave, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ayaṃ vuccati, bhikkhave, bhikkhu andhamakāsi māraṃ, apadaṃ vadhitvā māracakkhuṃ adassanaṃ gato pāpimato.  
　　 “Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti yaṃ taṃ ariyā ācikkhanti ‘upekkhako satimā sukhavihārī’ti tatiyaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Paññāya cassa disvā āsavā parikkhīṇā honti. Ayaṃ vuccati, bhikkhave, bhikkhu andhamakāsi māraṃ, apadaṃ vadhitvā māracakkhuṃ adassanaṃ gato pāpimato tiṇṇo loke visattikan”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Nivāpasuttaṃ niṭṭhitaṃ pañcamaṃ.
