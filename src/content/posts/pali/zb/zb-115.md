---
title: 中部115经:多界经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部115经 多界经

我曾这样听闻：一时，世尊住在舍卫城祇园的给孤独园。在那裡，世尊对比丘们说：“比丘们！”比丘们回答世尊：“尊者！”世尊如此说道：

“比丘们，所有恐惧都源于愚者，而非智者；所有灾祸都源于愚者，而非智者；所有障碍都源于愚者，而非智者。比丘们，譬如，从芦苇屋或草屋中燃起的火焰，也能烧燬粉刷抹灰、无风、门闩紧闭、窗户紧闭的尖顶屋。同样地，比丘们，所有恐惧都源于愚者，而非智者；所有灾祸都源于愚者，而非智者；所有障碍都源于愚者，而非智者。因此，比丘们，愚者有恐惧，智者无恐惧；愚者有灾祸，智者无灾祸；愚者有障碍，智者无障碍。比丘们，智者无恐惧，智者无灾祸，智者无障碍。因此，比丘们，你们应该这样学习：‘我们将成为智者，成为审察者。’”

说完这话，阿难尊者对世尊说：“尊者，比丘要达到何种程度，才能被称为‘智者’、‘审察者’呢？”“阿难，比丘若善巧于界、善巧于处、善巧于缘起、善巧于应然与不应然，阿难，比丘达到如此程度，才能被称为‘智者’、‘审察者’。”

“那么，尊者，比丘要达到何种程度，才能被称为‘善巧于界’呢？”“阿难，有此十八界：眼界、色界、眼识界；耳界、声界、耳识界；鼻界、香界、鼻识界；舌界、味界、舌识界；身界、触界、身识界；意界、法界、意识界。阿难，比丘若知见此十八界，达到如此程度，才能被称为‘善巧于界’。”

“尊者，是否有其他方式，能让比丘被称为‘善巧于界’呢？”“阿难，有。阿难，有此六界：地界、水界、火界、风界、空界、识界。阿难，比丘若知见此六界，达到如此程度，也能被称为‘善巧于界’。”

“尊者，是否有其他方式，能让比丘被称为‘善巧于界’呢？”“阿难，有。阿难，有此六界：乐界、苦界、喜界、忧界、捨界、无明界。阿难，比丘若知见此六界，达到如此程度，也能被称为‘善巧于界’。”

“尊者，是否有其他方式，能让比丘被称为‘善巧于界’呢？”“阿难，有。阿难，有此六界：欲界、出离界、瞋恚界、无瞋恚界、恼害界、无恼害界。阿难，比丘若知见此六界，达到如此程度，也能被称为‘善巧于界’。”

“尊者，是否有其他方式，能让比丘被称为‘善巧于界’呢？”“阿难，有。阿难，有此三界：欲界、色界、无色界。阿难，比丘若知见此三界，达到如此程度，也能被称为‘善巧于界’。”

“尊者，是否有其他方式，能让比丘被称为‘善巧于界’呢？”“阿难，有。阿难，有此二界：有为界、无为界。阿难，比丘若知见此二界，达到如此程度，也能被称为‘善巧于界’。”

“那么，尊者，比丘要达到何种程度，才能被称为‘善巧于处’呢？”“阿难，有此六内、外处：眼与色、耳与声、鼻与香、舌与味、身与触、意与法。阿难，比丘若知见此六内、外处，达到如此程度，才能被称为‘善巧于处’。”

“那么，尊者，比丘要达到何种程度，才能被称为‘善巧于缘起’呢？”“阿难，在此，比丘如是了知：‘此有故彼有，此生故彼生；此无故彼无，此灭故彼灭。即：无明缘行，行缘识，识缘名色，名色缘六处，六处缘触，触缘受，受缘爱，爱缘取，取缘有，有缘生，生缘老死、愁、悲、苦、忧、恼生起。如是，此纯粹苦蕴集。’‘然，无明无余灭尽故行灭，行灭故识灭，识灭故名色灭，名色灭故六处灭，六处灭故触灭，触灭故受灭，受灭故爱灭，爱灭故取灭，取灭故有灭，有灭故生灭，生灭故老死、愁、悲、苦、忧、恼灭。如是，此纯粹苦蕴灭。’阿难，比丘达到如此程度，才能被称为‘善巧于缘起’。”

“那么，尊者，比丘要达到何种程度，才能被称为‘善巧于应然与不应然’呢？”“阿难，在此，比丘了知：‘无此理，无此机会，即见具足者会视任何有为法为常，此理不存在。’‘有此理，有此机会，即凡夫会视任何有为法为常，此理存在。’了知：‘无此理，无此机会，即见具足者会视任何有为法为乐，此理不存在。’‘有此理，有此机会，即凡夫会视任何有为法为乐，此理存在。’了知：‘无此理，无此机会，即见具足者会视任何法为我，此理不存在。’‘有此理，有此机会，即凡夫会视任何法为我，此理存在。’

“‘无此理，无此机会，即见具足者会杀害母亲，此理不存在。’‘有此理，有此机会，即凡夫会杀害母亲，此理存在。’‘无此理，无此机会，即见具足者会杀害父亲……（略）……杀害阿罗汉，此理不存在。’‘有此理，有此机会，即凡夫会杀害阿罗汉，此理存在。’‘无此理，无此机会，即见具足者会恶意伤害如来的身体使其流血，此理不存在。’‘有此理，有此机会，即凡夫会恶意伤害如来的身体使其流血，此理存在。’‘无此理，无此机会，即见具足者会破和合僧，此理不存在。’‘有此理，有此机会，即凡夫会破和合僧，此理存在。’‘无此理，无此机会，即见具足者会奉事其他导师，此理不存在。’‘有此理，有此机会，即凡夫会奉事其他导师，此理存在。’

“‘无此理，无此机会，即同一世界体系中会有两位阿罗汉、正等正觉者同时生起，此理不存在。’‘有此理，有此机会，即同一世界体系中会有一位阿罗汉、正等正觉者生起，此理存在。’‘无此理，无此机会，即同一世界体系中会有两位转轮王同时生起，此理不存在。’‘有此理，有此机会，即同一世界体系中会有一位转轮王生起，此理存在。’

“‘无此理，无此机会，即女子会成为阿罗汉、正等正觉者，此理不存在。’‘有此理，有此机会，即男子会成为阿罗汉、正等正觉者，此理存在。’‘无此理，无此机会，即女子会成为转轮王，此理不存在。’‘有此理，有此机会，即男子会成为转轮王，此理存在。’‘无此理，无此机会，即女子会成为帝释天……会成为魔……会成为梵天，此理不存在。’‘有此理，有此机会，即男子会成为帝释天……会成为魔……会成为梵天，此理存在。’

“‘无此理，无此机会，即身恶行会产生可爱、可意、悦意的异熟果报，此理不存在。’‘有此理，有此机会，即身恶行会产生不可爱、不可意、不悦意的异熟果报，此理存在。’‘无此理，无此机会，即语恶行……（略）……意恶行会产生可爱、可意、悦意的异熟果报，此理不存在。’‘有此理，有此机会，即语恶行……（略）……意恶行会产生不可爱、不可意、不悦意的异熟果报，此理存在。’‘无此理，无此机会，即身善行会产生不可爱、不可意、不悦意的异熟果报，此理不存在。’‘有此理，有此机会，即身善行会产生可爱、可意、悦意的异熟果报，此理存在。’‘无此理，无此机会，即语善行……（略）……意善行会产生不可爱、不可意、不悦意的异熟果报，此理不存在。’‘有此理，有此机会，即语善行……（略）……意善行会产生可爱、可意、悦意的异熟果报，此理存在。’

‘无此理，无此机会，即具足身恶行者，由于此因缘、此条件，身坏命终后会投生善趣、天界，此理不存在。’‘有此理，有此机会，即具足身恶行者，由于此因缘、此条件，身坏命终后会投生恶趣、恶道、堕处、地狱，此理存在。’‘无此理，无此机会，即具足语恶行者……（略）……具足意恶行者，由于此因缘、此条件，身坏命终后会投生善趣、天界，此理不存在。’‘有此理，有此机会，即具足语恶行者……（略）……具足意恶行者，由于此因缘、此条件，身坏命终后会投生恶趣、恶道、堕处、地狱，此理存在。’‘无此理，无此机会，即具足身善行者，由于此因缘、此条件，身坏命终后会投生恶趣、恶道、堕处、地狱，此理不存在。’‘有此理，有此机会，即具足身善行者，由于此因缘、此条件，身坏命终后会投生善趣、天界，此理存在。’‘无此理，无此机会，即具足语善行者……（略）……具足意善行者，由于此因缘、此条件，身坏命终后会投生恶趣、恶道、堕处、地狱，此理不存在。’‘有此理，有此机会，即具足语善行者……（略）……具足意善行者，由于此因缘、此条件，身坏命终后会投生善趣、天界，此理存在。’阿难，比丘达到如此程度，才能被称为‘善巧于应然与不应然’。”

听完这话，阿难尊者对世尊说：“真是奇妙啊，尊者！真是稀有啊，尊者！尊者，这部法门叫什麽名字呢？”“因此，阿难，你要记住这部法门，称之为‘多界’，或称之为‘四重转’，或称之为‘法镜’，或称之为‘甘露鼓’，或称之为‘无上战胜’。”

世尊如是说。阿难尊者心生欢喜，随喜世尊所说。

多界经第五终。  
巴利语经文  
MN.115/(5) Bahudhātukasuttaṃ  
　　 124. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Yāni kānici, bhikkhave, bhayāni uppajjanti sabbāni tāni bālato uppajjanti, no paṇḍitato; ye keci upaddavā uppajjanti sabbe te bālato uppajjanti, no paṇḍitato; ye keci upasaggā uppajjanti sabbe te bālato uppajjanti, no paṇḍitato. Seyyathāpi, bhikkhave naḷāgārā vā tiṇāgārā vā aggi mutto kūṭāgārānipi dahati ullittāvalittāni nivātāni phusitaggaḷāni pihitavātapānāni; evameva kho, bhikkhave, yāni kānici bhayāni uppajjanti sabbāni tāni bālato uppajjanti, no paṇḍitato; ye keci upaddavā uppajjanti sabbe te bālato uppajjanti, no paṇḍitato; ye keci upasaggā uppajjanti sabbe te bālato uppajjanti, no paṇḍitato. Iti kho, bhikkhave, sappaṭibhayo bālo, appaṭibhayo paṇḍito; sa-upaddavo bālo, anupaddavo paṇḍito; sa-upasaggo bālo, anupasaggo paṇḍito. Natthi, bhikkhave, paṇḍitato bhayaṃ, natthi paṇḍitato upaddavo, natthi paṇḍitato upasaggo. Tasmātiha, bhikkhave, ‘paṇḍitā bhavissāma vīmaṃsakā’ti– evañhi vo, bhikkhave, sikkhitabban”ti.  
　　 Evaṃ vutte, āyasmā ānando bhagavantaṃ etadavoca– “kittāvatā nu kho, bhante, paṇḍito bhikkhu ‘vīmaṃsako’ti alaṃ vacanāyā”ti? “Yato kho, ānanda, bhikkhu dhātukusalo ca hoti, āyatanakusalo ca hoti, paṭiccasamuppādakusalo ca hoti, ṭhānāṭhānakusalo ca hoti– ettāvatā kho, ānanda, paṇḍito bhikkhu ‘vīmaṃsako’ti alaṃ vacanāyā”ti.  
　　 125. “Kittāvatā pana, bhante, ‘dhātukusalo bhikkhū’ti alaṃ vacanāyā”ti? “Aṭṭhārasa kho imā, ānanda, dhātuyo– cakkhudhātu, rūpadhātu, cakkhuviññāṇadhātu; sotadhātu, saddadhātu, sotaviññāṇadhātu; ghānadhātu, gandhadhātu, ghānaviññāṇadhātu; jivhādhātu, rasadhātu, jivhāviññāṇadhātu; kāyadhātu, phoṭṭhabbadhātu, kāyaviññāṇadhātu; manodhātu, dhammadhātu, manoviññāṇadhātu. Imā kho, ānanda, aṭṭhārasa dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 “Siyā pana, bhante, aññopi pariyāyo, yathā ‘dhātukusalo bhikkhū’ti alaṃ vacanāyā”ti? “Siyā, ānanda. Chayimā, ānanda, dhātuyo– pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. Imā kho, ānanda, cha dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 “Siyā pana, bhante, aññopi pariyāyo, yathā ‘dhātukusalo bhikkhū’ti alaṃ vacanāyā”ti? “Siyā, ānanda. Chayimā, ānanda, dhātuyo– sukhadhātu dukkhadhātu, somanassadhātu, domanassadhātu, upekkhādhātu, avijjādhātu. Imā kho, ānanda, cha dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 “Siyā pana, bhante, aññopi pariyāyo, yathā ‘dhātukusalo bhikkhū’ti alaṃ vacanāyā”ti? “Siyā, ānanda. Chayimā, ānanda, dhātuyo– kāmadhātu, nekkhammadhātu, byāpādadhātu, abyāpādadhātu, vihiṃsādhātu avihiṃsādhātu. Imā kho, ānanda, cha dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 “Siyā pana, bhante, aññopi pariyāyo, yathā ‘dhātukusalo bhikkhū’ti alaṃ vacanāyā”ti? “Siyā, ānanda. Tisso imā, ānanda, dhātuyo– kāmadhātu, rūpadhātu, arūpadhātu. Imā kho, ānanda, tisso dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 “Siyā pana, bhante, aññopi pariyāyo, yathā ‘dhātukusalo bhikkhū’ti alaṃ vacanāyā”ti? “Siyā, ānanda. Dve imā, ānanda, dhātuyo– saṅkhatādhātu, asaṅkhatādhātu. Imā kho, ānanda, dve dhātuyo yato jānāti passati– ettāvatāpi kho, ānanda, ‘dhātukusalo bhikkhū’ti alaṃ vacanāyā”ti.  
　　 126. “Kittāvatā pana, bhante, ‘āyatanakusalo bhikkhū’ti alaṃ vacanāyā”ti? “Cha kho panimāni, ānanda, ajjhattikabāhirāni āyatanāni– cakkhuceva rūpā ca sotañca saddā ca ghānañca gandhā ca jivhā ca rasā ca kāyo ca phoṭṭhabbā ca mano ca dhammā ca. Imāni kho, ānanda, cha ajjhattikabāhirāni āyatanāni yato jānāti passati– ettāvatā kho, ānanda, ‘āyatanakusalo bhikkhū’ti alaṃ vacanāyā”ti.  
　　 “Kittāvatā pana, bhante, ‘paṭiccasamuppādakusalo bhikkhū’ti alaṃ vacanāyā”ti? “Idhānanda, bhikkhu evaṃ pajānāti– ‘imasmiṃ sati idaṃ hoti, imassuppādā idaṃ uppajjati, imasmiṃ asati idaṃ na hoti, imassa nirodhā idaṃ nirujjhati, yadidaṃ– avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo bhavapaccayā jāti, jātipaccayā jarāmaraṇaṃ sokaparidevadukkhadomanassūpāyāsā sambhavanti. Evametassa kevalassa dukkhakkhandhassa samudayo hoti. Avijjāyatveva asesavirāganirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassūpāyāsā nirujjhanti. Evametassa kevalassa dukkhakkhandhassa nirodho hoti’. Ettāvatā kho, ānanda, ‘paṭiccasamuppādakusalo bhikkhū’ti alaṃ vacanāyā”ti.  
　　 127. “Kittāvatā pana, bhante, ‘ṭhānāṭhānakusalo bhikkhū’ti alaṃ vacanāyā”ti? “Idhānanda, bhikkhu ‘aṭṭhānametaṃ anavakāso yaṃ diṭṭhisampanno puggalo kañci saṅkhāraṃ niccato upagaccheyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano kañci saṅkhāraṃ niccato upagaccheyya, ṭhānametaṃ vijjatī’ti pajānāti; ‘aṭṭhānametaṃ anavakāso yaṃ diṭṭhisampanno puggalo kañci saṅkhāraṃ sukhato upagaccheyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano kañci saṅkhāraṃ sukhato upagaccheyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ diṭṭhisampanno puggalo kañci dhammaṃ attato upagaccheyya, netaṃ ṭhānaṃ vijjatī’ti pajānāti, ‘ṭhānañca kho etaṃ vijjati yaṃ puthujjano kañci dhammaṃ attato upagaccheyya, ṭhānametaṃ vijjatī’ti pajānāti.  
　　 128. “‘Aṭṭhānametaṃ anavakāso yaṃ diṭṭhisampanno puggalo mātaraṃ jīvitā voropeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano mātaraṃ jīvitā voropeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ diṭṭhisampanno puggalo pitaraṃ jīvitā voropeyya …pe… arahantaṃ jīvitā voropeyya, ṭhānametaṃ vijjatī’ti pajānāti; ‘aṭṭhānametaṃ anavakāso yaṃ diṭṭhisampanno puggalo duṭṭhacitto tathāgatassa lohitaṃ uppādeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano duṭṭhacitto tathāgatassa lohitaṃ uppādeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ diṭṭhisampanno puggalo saṅghaṃ bhindeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano saṅghaṃ bhindeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ diṭṭhisampanno puggalo aññaṃ satthāraṃ uddiseyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puthujjano aññaṃ satthāraṃ uddiseyya, ṭhānametaṃ vijjatī’ti pajānāti.  
　　 129. “‘Aṭṭhānametaṃ anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ ekissā lokadhātuyā eko arahaṃ sammāsambuddho uppajjeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ ekissā lokadhātuyā dve rājāno cakkavattino apubbaṃ acarimaṃ uppajjeyyuṃ, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ ekissā lokadhātuyā eko rājā cakkavattī uppajjeyya, ṭhānametaṃ vijjatī’ti pajānāti.  
　　 130. “‘Aṭṭhānametaṃ anavakāso yaṃ itthī arahaṃ assa sammāsambuddho netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puriso arahaṃ assa sammāsambuddho, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ itthī rājā assa cakkavattī, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puriso rājā assa cakkavattī, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ itthī sakkattaṃ kareyya mārattaṃ kareyya… brahmattaṃ kareyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ puriso sakkattaṃ kareyya… mārattaṃ kareyya… brahmattaṃ kareyya, ṭhānametaṃ vijjatī’ti pajānāti.  
　　 131. “‘Aṭṭhānametaṃ anavakāso yaṃ kāyaduccaritassa iṭṭho kanto manāpo vipāko nibbatteyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ kāyaduccaritassa aniṭṭho akanto amanāpo vipāko nibbatteyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ vacīduccaritassa …pe… yaṃ manoduccaritassa iṭṭho kanto manāpo vipāko nibbatteyya, netaṃ ṭhānaṃ vijjatī’ti pajānāti; ṭhānañca kho etaṃ vijjati yaṃ vacīduccaritassa …pe… yaṃ manoduccaritassa aniṭṭho akanto amanāpo vipāko nibbatteyya, ṭhānametaṃ vijjatīti pajānāti. ‘Aṭṭhānametaṃ anavakāso yaṃ kāyasucaritassa aniṭṭho akanto amanāpo vipāko nibbatteyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ kāyasucaritassa iṭṭho kanto manāpo vipāko nibbatteyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ vacīsucaritassa …pe… yaṃ manosucaritassa aniṭṭho akanto amanāpo vipāko nibbatteyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ vacīsucaritassa …pe… yaṃ manosucaritassa iṭṭho kanto manāpo vipāko nibbatteyya, ṭhānametaṃ vijjatī’ti pajānāti.  
　　 “‘Aṭṭhānametaṃ anavakāso yaṃ kāyaduccaritasamaṅgī taṃnidānā tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ kāyaduccaritasamaṅgī taṃnidānā tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ vacīduccaritasamaṅgī …pe… yaṃ manoduccaritasamaṅgī taṃnidānā tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ vacīduccaritasamaṅgī …pe… yaṃ manoduccaritasamaṅgī taṃnidānā tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ kāyasucaritasamaṅgī taṃnidānā tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ kāyasucaritasamaṅgī taṃnidānā tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, ṭhānametaṃ vijjatī’ti pajānāti. ‘Aṭṭhānametaṃ anavakāso yaṃ vacīsucaritasamaṅgī …pe… yaṃ manosucaritasamaṅgī taṃnidānā tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyya, netaṃ ṭhānaṃ vijjatī’ti pajānāti; ‘ṭhānañca kho etaṃ vijjati yaṃ vacīsucaritasamaṅgī …pe… yaṃ manosucaritasamaṅgī taṃnidānā tappaccayā kāyassa bhedā paraṃ maraṇā sugatiṃ saggaṃ lokaṃ upapajjeyya, ṭhānametaṃ vijjatī’ti pajānāti. Ettāvatā kho, ānanda, ‘ṭhānāṭhānakusalo bhikkhū’ti alaṃ vacanāyā”ti.  
　　 132. Evaṃ vutte āyasmā ānando bhagavantaṃ etadavoca – “acchariyaṃ, bhante, abbhutaṃ, bhante! Konāmo ayaṃ, bhante, dhammapariyāyo”ti? “Tasmātiha tvaṃ, ānanda, imaṃ dhammapariyāyaṃ ‘bahudhātuko’tipi naṃ dhārehi, ‘catuparivaṭṭo’tipi naṃ dhārehi, ‘dhammādāso’tipi naṃ dhārehi, ‘amatadundubhī’tipi naṃ dhārehi, ‘anuttaro saṅgāmavijayo’tipi naṃ dhārehī”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Bahudhātukasuttaṃ niṭṭhitaṃ pañcamaṃ.