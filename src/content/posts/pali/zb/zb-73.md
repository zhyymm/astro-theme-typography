---
title: 中部73经：大跋蹉经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在王舍城竹林精舍，在迦兰陀迦池畔。于是，游方者跋蹉种前往世尊之处；抵达后，与世尊相互问候。问候完毕，他坐在一旁。坐在一旁的游方者跋蹉种对世尊说：“我与乔达摩尊者长久以来一直交谈。乔达摩尊者，请您简略地为我宣说善与不善。”世尊说：“跋蹉，我可以简略地为你宣说善与不善，也可以广说；但我要为你简略地宣说善与不善。你仔细听，善加作意，我将宣说。”游方者跋蹉种应答世尊：“是的，尊者。”世尊如此说：

“跋蹉，贪是不善，无贪是善；跋蹉，瞋是不善，无瞋是善；跋蹉，痴是不善，无痴是善。跋蹉，这三种法是不善，这三种法是善。

“跋蹉，杀生是不善，离杀生是善；跋蹉，不与取是不善，离不与取是善；跋蹉，欲邪行是不善，离欲邪行是善；跋蹉，妄语是不善，离妄语是善；跋蹉，离间语是不善，离离间语是善；跋蹉，恶口是不善，离恶口是善；跋蹉，绮语是不善，离绮语是善；跋蹉，贪婪是不善，不贪婪是善；跋蹉，瞋恚是不善，不瞋恚是善；跋蹉，邪见是不善，正见是善。跋蹉，这十种法是不善，这十种法是善。

“跋蹉，当比丘的渴爱已被舍断，根已被斩断，像棕榈树般被连根拔起，已不存在，未来不再生起，那么他就是阿罗汉，漏尽者，修行已成，所作已办，舍弃重担，已达到自己的目的，轮回的系缚已穷尽，以正智解脱。”

“乔达摩尊者请住下。乔达摩尊者您有没有一位比丘弟子，他通过漏尽，在今生以自己的证知证得无漏的心解脱、慧解脱，并安住其中呢？”“跋蹉，不止一百、两百、三百、四百、五百，有更多我的比丘弟子，他们通过漏尽，在今生以自己的证知证得无漏的心解脱、慧解脱，并安住其中。”

“乔达摩尊者请住下，比丘们也请住下。有没有乔达摩尊者您的一位比丘尼弟子，她通过漏尽，在今生以自己的证知证得无漏的心解脱、慧解脱，并安住其中呢？”“跋蹉，不止一百、两百、三百、四百、五百，有更多我的比丘尼弟子，她们通过漏尽，在今生以自己的证知证得无漏的心解脱、慧解脱，并安住其中。”

“乔达摩尊者请住下，比丘们请住下，比丘尼们请住下。有没有乔达摩尊者您的一位在家、穿白衣、修梵行的优婆塞弟子，他由于五下分结的灭尽而化生，在那里般涅槃，不从彼世再来呢？”“跋蹉，不止一百、两百、三百、四百、五百，有更多我的在家、穿白衣、修梵行的优婆塞弟子，他们由于五下分结的灭尽而化生，在那里般涅槃，不从彼世再来。”

“乔达摩尊者请住下，比丘们请住下，比丘尼们请住下，在家、穿白衣、修梵行的优婆塞们请住下。有没有乔达摩尊者您的一位在家、穿白衣、享受欲乐的优婆塞弟子，他听从教诲，接受劝告，度过疑惑，消除犹豫，获得无畏，不依赖他人而安住于导师的教法呢？”“跋蹉，不止一百、两百、三百、四百、五百，有更多我的在家、穿白衣、享受欲乐的优婆塞弟子，他们听从教诲，接受劝告，度过疑惑，消除犹豫，获得无畏，不依赖他人而安住于导师的教法。”

“乔达摩尊者请住下，比丘们请住下，比丘尼们请住下，在家、穿白衣、修梵行的优婆塞们请住下，在家、穿白衣、享受欲乐的优婆塞们请住下。有没有乔达摩尊者您的一位在家、穿白衣、修梵行的优婆夷弟子，她由于五下分结的灭尽而化生，在那里般涅槃，不从彼世再来呢？”“跋蹉，不止一百、两百、三百、四百、五百，有更多我的在家、穿白衣、修梵行的优婆夷弟子，她们由于五下分结的灭尽而化生，在那里般涅槃，不从彼世再来。”

“乔达摩尊者请住下，比丘们请住下，比丘尼们请住下，在家、穿白衣、修梵行的优婆塞们请住下，在家、穿白衣、享受欲乐的优婆塞们请住下，在家、穿白衣、修梵行的优婆夷们请住下。有没有乔达摩尊者您的一位在家、穿白衣、享受欲乐的优婆夷弟子，她听从教诲，接受劝告，度过疑惑，消除犹豫，获得无畏，不依赖他人而安住于导师的教法呢？”“跋蹉，不止一百、两百、三百、四百、五百，有更多我的在家、穿白衣、享受欲乐的优婆夷弟子，她们听从教诲，接受劝告，度过疑惑，消除犹豫，获得无畏，不依赖他人而安住于导师的教法。”

“乔达摩尊者，如果只有乔达摩尊者您一人成功实践此法，而比丘们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您以及比丘们都成功实践此法，所以这梵行在这一点上是圆满的。

“乔达摩尊者，如果乔达摩尊者您以及比丘们都成功实践此法，而比丘尼们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您、比丘们以及比丘尼们都成功实践此法，所以这梵行在这一点上是圆满的。

“乔达摩尊者，如果乔达摩尊者您、比丘们以及比丘尼们都成功实践此法，而修梵行的在家、穿白衣的优婆塞们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您、比丘们、比丘尼们以及修梵行的在家、穿白衣的优婆塞们都成功实践此法，所以这梵行在这一点上是圆满的。

“乔达摩尊者，如果乔达摩尊者您、比丘们、比丘尼们以及修梵行的在家、穿白衣的优婆塞们都成功实践此法，而享受欲乐的在家、穿白衣的优婆塞们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您、比丘们、比丘尼们、修梵行的在家、穿白衣的优婆塞们以及享受欲乐的在家、穿白衣的优婆塞们都成功实践此法，所以这梵行在这一点上是圆满的。

“乔达摩尊者，如果乔达摩尊者您、比丘们、比丘尼们、修梵行的在家、穿白衣的优婆塞们以及享受欲乐的在家、穿白衣的优婆塞们都成功实践此法，而修梵行的在家、穿白衣的优婆夷们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您、比丘们、比丘尼们、修梵行的在家、穿白衣的优婆塞们、享受欲乐的在家、穿白衣的优婆塞们以及修梵行的在家、穿白衣的优婆夷们都成功实践此法，所以这梵行在这一点上是圆满的。

“乔达摩尊者，如果乔达摩尊者您、比丘们、比丘尼们、修梵行的在家、穿白衣的优婆塞们、享受欲乐的在家、穿白衣的优婆塞们以及修梵行的在家、穿白衣的优婆夷们都成功实践此法，而享受欲乐的在家、穿白衣的优婆夷们未能成功实践，那么这梵行在这一点上就是不圆满的。但是，乔达摩尊者，因为乔达摩尊者您、比丘们、比丘尼们、修梵行的在家、穿白衣的优婆塞们、享受欲乐的在家、穿白衣的优婆塞们、修梵行的在家、穿白衣的优婆夷们以及享受欲乐的在家、穿白衣的优婆夷们都成功实践此法，所以这梵行在这一点上是圆满的。

“乔达摩尊者，就像恒河倾向大海，趋向大海，流入大海，最终归于大海一样，乔达摩尊者的这个在家弟子和出家弟子的僧团，也倾向涅槃，趋向涅槃，流入涅槃，最终归于涅槃。太好了，乔达摩尊者！……（略）……我归依乔达摩尊者，归依法，归依比丘僧。我愿在乔达摩尊者座下出家，愿受具足戒。”世尊说：“跋蹉，如果曾经是其他教派的人，希望在此法和律中出家，希望受具足戒，那么他要观察四个月。四个月后，如果比丘们意乐，便为他剃度，授具足戒，使他成为比丘；但在这里，我知道有个别的例外。”跋蹉说：“尊者，如果曾经是其他教派的人，希望在此法和律中出家，希望受具足戒，要观察四个月，四个月后，如果比丘们意乐，便为他剃度，授具足戒，使他成为比丘；那我将观察四年。四年后，如果比丘们意乐，便为我剃度，授具足戒，使我成为比丘。”于是，游方者跋蹉种在世尊座下获得出家，获得具足戒。

具足戒不久，具足戒半个月后，尊者跋蹉种前往世尊之处；抵达后，向世尊行礼，坐在一旁。坐在一旁的尊者跋蹉种对世尊说：“尊者，有学智和有学见所应达到的，我已达到；请世尊进一步为我宣说佛法。”世尊说：“那么，跋蹉，你进一步修习两种法——止和观。跋蹉，这两种法进一步修习——止和观——将有助于遍知各种界。”

“跋蹉，你只要愿意——‘愿我体验各种神通：一个变多个，多个变一个；显现，隐没；穿墙过壁，穿山越石，犹如虚空无碍；在地上出没，犹如在水中；在水上行走，犹如在地上；在虚空中盘腿而行，犹如鸟儿飞翔；甚至用手触摸、抚摸日月这样有大威力、大神通的；以身体主宰直到梵天界。’——在任何地方，你都将能成为证者，当有那个处所的时候。

“跋蹉，你只要愿意——‘愿我以清净、超越人类的天耳界听见天与人的两种声音，无论是远的还是近的。’——在任何地方，你都将能成为证者，当有那个处所的时候。

“跋蹉，你只要愿意——‘愿我以心遍知他有情、他个人的心：有贪的心，我知“有贪的心”；离贪的心，我知“离贪的心”；有瞋的心，我知“有瞋的心”；离瞋的心，我知“离瞋的心”；有痴的心，我知“有痴的心”；离痴的心，我知“离痴的心”；收敛的心，我知“收敛的心”；散乱的心，我知“散乱的心”；广大的心，我知“广大的心”；不广大的心，我知“不广大的心”；有上的心，我知“有上的心”；无上的心，我知“无上的心”；入定的心，我知“入定的心”；未入定的心，我知“未入定的心”；解脱的心，我知“解脱的心”；未解脱的心，我知“未解脱的心”。’——在任何地方，你都将能成为证者，当有那个处所的时候。

“跋蹉，你只要愿意——‘愿我回忆多种宿世住处，即：一生、二生、三生、四生、五生、十生、二十生、三十生、四十生、五十生、一百生、一千生、十万生；多种世界的成劫、多种世界的坏劫、多种世界的成坏劫——我在某处曾是某名、某姓、某种姓、某食、某乐苦受、某寿限，从彼处死后，生于某处；在那里，我曾是某名、某姓、某种姓、某食、某乐苦受、某寿限，从彼处死后，生于此地。’——如此，我忆起有相貌、有境况的多种宿世住处。——在任何地方，你都将能成为证者，当有那个处所的时候。

“跋蹉，你只要愿意——‘愿我以清净、超越人类的天眼看见有情逝去、再生，卑贱、高贵、美貌、丑陋、善趣、恶趣，了解有情随业而行：这些尊者有情，具足身恶行、语恶行、意恶行，诽谤圣者，邪见，行邪见之业，他们身坏命终，投生于恶趣、苦处、堕处、地狱；而这些尊者有情，具足身善行、语善行、意善行，不诽谤圣者，正见，行正见之业，他们身坏命终，投生于善趣、天界。’——如此，我以清净、超越人类的天眼看见有情逝去、再生，卑贱、高贵、美貌、丑陋、善趣、恶趣，了解有情随业而行。——在任何地方，你都将能成为证者，当有那个处所的时候。

“跋蹉，你只要愿意——‘愿我通过漏尽，在今生以自己的证知证得无漏的心解脱、慧解脱，并安住其中。’——在任何地方，你都将能成为证者，当有那个处所的时候。”

于是，尊者跋蹉种欢喜、随喜世尊所说，从座位上站起，向世尊行礼，右绕后离去。于是，尊者跋蹉种独自一人，远离大众，不放逸，精进，自我策励，不久就亲身证得并安住于那究竟的梵行目标——善男子们为此从在家生活出家，过无家生活。他了知：“生已尽，梵行已立，应作已作，不再有此生。”尊者跋蹉种成为了阿罗汉之一。

此时，许多比丘正要前往拜见世尊。尊者跋蹉种远远地看见那些比丘走来。看见后，他走向那些比丘；抵达后，对那些比丘说：“请问，诸位尊者要去哪里？”“友伴，我们要去拜见世尊。”“那么，诸位尊者，请你们代我以头顶礼世尊双足，并这样说：‘尊者跋蹉种比丘以头顶礼世尊双足，并这样说：世尊已被我亲近，善逝已被我亲近。’”那些比丘应答尊者跋蹉种：“是的，友伴。”于是，那些比丘前往世尊之处；抵达后，向世尊行礼，坐在一旁。坐在一旁的那些比丘对世尊说：“尊者，尊者跋蹉种比丘以头顶礼世尊双足，并这样说：‘世尊已被我亲近，善逝已被我亲近。’”世尊说：“比丘们，我早就以心遍知跋蹉种比丘：‘跋蹉种比丘已证得三明，有大神通，有大威力。’诸天也向我报告此事：‘尊者，跋蹉种比丘已证得三明，有大神通，有大威力。’”

世尊说了此话。那些比丘心生欢喜，随喜世尊所说。

大跋蹉经第三终。   
MN.73/(3) Mahāvacchasuttaṃ  
　　 193. Evaṃ me sutaṃ– ekaṃ samayaṃ bhagavā rājagahe viharati veḷuvane kalandakanivāpe. Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca– “dīgharattāhaṃ bhotā gotamena sahakathī. Sādhu me bhavaṃ gotamo saṃkhittena kusalākusalaṃ desetū”ti. “Saṃkhittenapi kho te ahaṃ, vaccha, kusalākusalaṃ deseyyaṃ, vitthārenapi kho te ahaṃ, vaccha, kusalākusalaṃ deseyyaṃ; api ca te ahaṃ, vaccha, saṃkhittena kusalākusalaṃ desessāmi. Taṃ suṇāhi, sādhukaṃ manasi karohi, bhāsissāmī”ti. “Evaṃ, bho”ti kho vacchagotto paribbājako bhagavato paccassosi. Bhagavā etadavoca–  
　　 194. “Lobho kho, vaccha, akusalaṃ, alobho kusalaṃ; doso kho, vaccha, akusalaṃ, adoso kusalaṃ; moho kho, vaccha, akusalaṃ, amoho kusalaṃ. Iti kho, vaccha, ime tayo dhammā akusalā, tayo dhammā kusalā.  
　　 “Pāṇātipāto kho, vaccha, akusalaṃ, pāṇātipātā veramaṇī kusalaṃ; adinnādānaṃ kho, vaccha, akusalaṃ, adinnādānā veramaṇī kusalaṃ; kāmesumicchācāro kho, vaccha, akusalaṃ, kāmesumicchācārā veramaṇī kusalaṃ; musāvādo kho, vaccha, akusalaṃ, musāvādā veramaṇī kusalaṃ; pisuṇā vācā kho, vaccha, akusalaṃ pisuṇāya vācāya veramaṇī kusalaṃ; pharusā vācā kho, vaccha, akusalaṃ, pharusāya vācāya veramaṇī kusalaṃ; samphappalāpo kho, vaccha, akusalaṃ, samphappalāpā veramaṇī kusalaṃ; abhijjhā kho, vaccha, akusalaṃ, anabhijjhā kusalaṃ; byāpādo kho, vaccha, akusalaṃ, abyāpādo kusalaṃ; micchādiṭṭhi kho, vaccha, akusalaṃ sammādiṭṭhi kusalaṃ. Iti kho, vaccha, ime dasa dhammā akusalā, dasa dhammā kusalā.  
　　 “Yato kho, vaccha, bhikkhuno taṇhā pahīnā hoti ucchinnamūlā tālāvatthukatā anabhāvaṃkatā āyatiṃ anuppādadhammā, so hoti bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto”ti.  
　　 195. “Tiṭṭhatu bhavaṃ gotamo. Atthi pana te bhoto gotamassa ekabhikkhupi sāvako yo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova ye bhikkhū mama sāvakā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharantī”ti.  
　　 “Tiṭṭhatu bhavaṃ gotamo, tiṭṭhantu bhikkhū. Atthi pana bhoto gotamassa ekā bhikkhunīpi sāvikā yā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova yā bhikkhuniyo mama sāvikā āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharantī”ti.  
　　 “Tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo. Atthi pana bhoto gotamassa ekupāsakopi sāvako gihī odātavasano brahmacārī yo pañcannaṃ orambhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova ye upāsakā mama sāvakā gihī odātavasanā brahmacārino pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyino anāvattidhammā tasmā lokā”ti.  
　　 “Tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino. Atthi pana bhoto gotamassa ekupāsakopi sāvako gihī odātavasano kāmabhogī sāsanakaro ovādappaṭikaro yo tiṇṇavicikiccho vigatakathaṃkatho vesārajjappatto aparappaccayo satthusāsane viharatī”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni atha kho bhiyyova ye upāsakā mama sāvakā gihī odātavasanā kāmabhogino sāsanakarā ovādappaṭikarā tiṇṇavicikicchā vigatakathaṃkathā vesārajjappattā aparappaccayā satthusāsane viharantī”ti.  
　　 “Tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino. Atthi pana bhoto gotamassa ekupāsikāpi sāvikā gihinī odātavasanā brahmacārinī yā pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyinī anāvattidhammā tasmā lokā”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā brahmacāriniyo pañcannaṃ orambhāgiyānaṃ saṃyojanānaṃ parikkhayā opapātikā tattha parinibbāyiniyo anāvattidhammā tasmā lokā”ti.  
　　 “Tiṭṭhatu bhavaṃ gotamo, tiṭṭhantu bhikkhū, tiṭṭhantu bhikkhuniyo, tiṭṭhantu upāsakā gihī odātavasanā brahmacārino, tiṭṭhantu upāsakā gihī odātavasanā kāmabhogino, tiṭṭhantu upāsikā gihiniyo odātavasanā brahmacāriniyo. Atthi pana bhoto gotamassa ekupāsikāpi sāvikā gihinī odātavasanā kāmabhoginī sāsanakarā ovādappaṭikarā yā tiṇṇavicikicchā vigatakathaṃkathā vesārajjappattā aparappaccayā satthusāsane viharatī”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova yā upāsikā mama sāvikā gihiniyo odātavasanā kāmabhoginiyo sāsanakarā ovādappaṭikarā tiṇṇavicchikicchā vigatakathaṃkathā vesārajjappattā aparappaccayā satthusāsane viharantī”ti.  
　　 196. “Sace hi, bho gotama, imaṃ dhammaṃ bhavaṃyeva gotamo ārādhako abhavissa, no ca kho bhikkhū ārādhakā abhavissaṃsu evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako bhikkhū ca ārādhakā; evamidaṃ brahmacariyaṃ paripūraṃ tenaṅgena.  
　　 “Sace hi, bho gotama, imaṃ dhammaṃ bhavañceva gotamo ārādhako abhavissa, bhikkhū ca ārādhakā abhavissaṃsu, no ca kho bhikkhuniyo ārādhikā abhavissaṃsu; evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako, bhikkhū ca ārādhakā, bhikkhuniyo ca ārādhikā; evamidaṃ brahmacariyaṃ paripūraṃ tenaṅgena.  
　　 “Sace hi, bho gotama, imaṃ dhammaṃ bhavañceva gotamo ārādhako abhavissa, bhikkhū ca ārādhakā abhavissaṃsu, bhikkhuniyo ca ārādhikā abhavissaṃsu, no ca kho upāsakā gihī odātavasanā brahmacārino ārādhakā abhavissaṃsu; evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā; evamidaṃ brahmacariyaṃ paripūraṃ tenaṅgena.  
　　 “Sace hi, bho gotama, imaṃ dhammaṃ bhavañceva gotamo ārādhako abhavissa, bhikkhū ca ārādhakā abhavissaṃsu, bhikkhuniyo ca ārādhikā abhavissaṃsu, upāsakā ca gihī odātavasanā brahmacārino ārādhakā abhavissaṃsu, no ca kho upāsakā gihī odātavasanā kāmabhogino ārādhakā abhavissaṃsu; evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā; evamidaṃ brahmacariyaṃ paripūraṃ tenaṅgena.  
　　 “Sace hi, bho gotama, imaṃ dhammaṃ bhavañceva gotamo ārādhako abhavissa, bhikkhū ca ārādhakā abhavissaṃsu, bhikkhuniyo ca ārādhikā abhavissaṃsu, upāsakā ca gihī odātavasanā brahmacārino ārādhakā abhavissaṃsu, upāsakā ca gihī odātavasanā kāmabhogino ārādhakā abhavissaṃsu, no ca kho upāsikā gihiniyo odātavasanā brahmacāriniyo ārādhikā abhavissaṃsu; evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā upāsikā ca gihiniyo odātavasanā brahmacāriniyo ārādhikā; evamidaṃ brahmacariyaṃ paripūraṃ tenaṅgena.  
　　 “Sace hi, bho gotama, imaṃ dhammaṃ bhavañceva gotamo ārādhako abhavissa, bhikkhū ca ārādhakā abhavissaṃsu, bhikkhuniyo ca ārādhikā abhavissaṃsu, upāsakā ca gihī odātavasanā brahmacārino ārādhakā abhavissaṃsu, upāsakā ca gihī odātavasanā kāmabhogino ārādhakā abhavissaṃsu, upāsikā ca gihiniyo odātavasanā brahmacāriniyo ārādhikā abhavissaṃsu, no ca kho upāsikā gihiniyo odātavasanā kāmabhoginiyo ārādhikā abhavissaṃsu; evamidaṃ brahmacariyaṃ aparipūraṃ abhavissa tenaṅgena. Yasmā ca kho, bho gotama, imaṃ dhammaṃ bhavañceva gotamo ārādhako, bhikkhū ca ārādhakā, bhikkhuniyo ca ārādhikā, upāsakā ca gihī odātavasanā brahmacārino ārādhakā, upāsakā ca gihī odātavasanā kāmabhogino ārādhakā, upāsikā ca gihiniyo odātavasanā brahmacāriniyo ārādhikā, upāsikā ca gihiniyo odātavasanā kāmabhoginiyo ārādhikā; evamidaṃ brahmacariyaṃ paripūraṃ tenaṅgena.  
　　 197. “Seyyathāpi, bho gotama, gaṅgā nadī samuddaninnā samuddapoṇā samuddapabbhārā samuddaṃ āhacca tiṭṭhati, evamevāyaṃ bhoto gotamassa parisā sagahaṭṭhapabbajitā nibbānaninnā nibbānapoṇā nibbānapabbhārā nibbānaṃ āhacca tiṭṭhati. Abhikkantaṃ, bho gotama …pe… esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ bhoto gotamassa santike pabbajjaṃ, labheyyaṃ upasampadan”ti “Yo kho, vaccha, aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ, so cattāro māse parivasati. Catunnaṃ māsānaṃ accayena āraddhacittā bhikkhū pabbājenti upasampādenti bhikkhubhāvāya; api ca mettha puggalavemattatā viditā”ti. “Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ, ākaṅkhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti upasampādenti bhikkhubhāvāya; ahaṃ cattāri vassāni parivasissāmi. Catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā”ti. Alattha kho vacchagotto paribbājako bhagavato santike pabbajjaṃ alattha upasampadaṃ.  
　　 Acirūpasampanno kho panāyasmā vacchagotto addhamāsūpasampanno yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā vacchagotto bhagavantaṃ etadavoca– “yāvatakaṃ, bhante, sekhena ñāṇena sekhāya vijjāya pattabbaṃ, anuppattaṃ taṃ mayā; uttari ca me bhagavā dhammaṃ desetū”ti. “Tena hi tvaṃ, vaccha, dve dhamme uttari bhāvehi– samathañca vipassanañca. Ime kho te, vaccha, dve dhammā uttari bhāvitā– samatho ca vipassanā ca– anekadhātupaṭivedhāya saṃvattissanti.  
　　 198. “So tvaṃ, vaccha, yāvadeva ākaṅkhissasi – ‘anekavihitaṃ iddhividhaṃ paccanubhaveyyaṃ– ekopi hutvā bahudhā assaṃ, bahudhāpi hutvā eko assaṃ; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ asajjamāno gaccheyyaṃ, seyyathāpi ākāse; pathaviyāpi ummujjanimujjaṃ kareyyaṃ, seyyathāpi udake; udakepi abhijjamāne gaccheyyaṃ, seyyathāpi pathaviyaṃ; ākāsepi pallaṅkena kameyyaṃ, seyyathāpi pakkhī sakuṇo; imepi candimasūriye evaṃmahiddhike evaṃmahānubhāve pāṇinā parimaseyyaṃ, parimajjeyyaṃ; yāvabrahmalokāpi kāyena vasaṃ vatteyyan’ti, tatra tatreva sakkhibhabbataṃ pāpuṇissasi, sati sati-āyatane.  
　　 “So tvaṃ, vaccha, yāvadeva ākaṅkhissasi– ‘dibbāya sotadhātuyā visuddhāya atikkantamānusikāya ubho sadde suṇeyyaṃ– dibbe ca mānuse ca, ye dūre santike cā’ti, tatra tatreva sakkhibhabbataṃ pāpuṇissasi, sati sati-āyatane.  
　　 “So tvaṃ, vaccha, yāvadeva ākaṅkhissasi– ‘parasattānaṃ parapuggalānaṃ cetasā ceto paricca pajāneyyaṃ– sarāgaṃ vā cittaṃ sarāgaṃ cittanti pajāneyyaṃ, vītarāgaṃ vā cittaṃ vītarāgaṃ cittanti pajāneyyaṃ; sadosaṃ vā cittaṃ sadosaṃ cittanti pajāneyyaṃ, vītadosaṃ vā cittaṃ vītadosaṃ cittanti pajāneyyaṃ; samohaṃ vā cittaṃ samohaṃ cittanti pajāneyyaṃ, vītamohaṃ vā cittaṃ vītamohaṃ cittanti pajāneyyaṃ; saṃkhittaṃ vā cittaṃ saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ cittanti pajāneyyaṃ; mahaggataṃ vā cittaṃ mahaggataṃ cittanti pajāneyyaṃ, amahaggataṃ vā cittaṃ amahaggataṃ cittanti pajāneyyaṃ; sa-uttaraṃ vā cittaṃ sa-uttaraṃ cittanti pajāneyyaṃ, anuttaraṃ vā cittaṃ anuttaraṃ cittanti pajāneyyaṃ; samāhitaṃ vā cittaṃ samāhitaṃ cittanti pajāneyyaṃ, asamāhitaṃ vā cittaṃ asamāhitaṃ cittanti pajāneyyaṃ; vimuttaṃ vā cittaṃ vimuttaṃ cittanti pajāneyyaṃ, avimuttaṃ vā cittaṃ avimuttaṃ cittanti pajāneyyan’ti, tatra tatreva sakkhibhabbataṃ pāpuṇissasi, sati sati-āyatane.  
　　 “So tvaṃ, vaccha, yāvadeva ākaṅkhissasi– ‘anekavihitaṃ pubbenivāsaṃ anussareyyaṃ, seyyathidaṃ– ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi; anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe– amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapannoti; iti sākāraṃ sa-uddesaṃ anekavihitaṃ pubbenivāsaṃ anussareyyan’ti, tatra tatreva sakkhibhabbataṃ pāpuṇissasi, sati sati-āyatane.  
　　 “So tvaṃ, vaccha, yāvadeva ākaṅkhissasi– ‘dibbena cakkhunā visuddhena atikkantamānusakena satte passeyyaṃ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyaṃ– ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannāti; iti dibbena cakkhunā visuddhena atikkantamānusakena satte passeyyaṃ cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajāneyyan’ti, tatra tatreva sakkhibhabbataṃ pāpuṇissasi, sati sati-āyatane.  
　　 “So tvaṃ, vaccha, yāvadeva ākaṅkhissasi– ‘āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihareyyan’ti, tatra tatreva sakkhibhabbataṃ pāpuṇissasi, sati sati-āyatane”ti.  
　　 199. Atha kho āyasmā vacchagotto bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho āyasmā vacchagotto eko vūpakaṭṭho appamatto ātāpī pahitatto viharanto nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro kho panāyasmā vacchagotto arahataṃ ahosi.  
　　 200. Tena kho pana samayena sambahulā bhikkhū bhagavantaṃ dassanāya gacchanti. Addasā kho āyasmā vacchagotto te bhikkhū dūratova āgacchante. Disvāna yena te bhikkhū tenupasaṅkami; upasaṅkamitvā te bhikkhū etadavoca “handa! Kahaṃ pana tumhe āyasmanto gacchathā”ti? “Bhagavantaṃ kho mayaṃ, āvuso, dassanāya gacchāmā”ti “Tenahāyasmanto mama vacanena bhagavato pāde sirasā vandatha, evañca vadetha– ‘vacchagotto, bhante, bhikkhu bhagavato pāde sirasā vandati, evañca vadeti– pariciṇṇo me bhagavā, pariciṇṇo me sugato’”ti. “Evamāvuso”ti kho te bhikkhū āyasmato vacchagottassa paccassosuṃ. Atha kho te bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ– “āyasmā, bhante, vacchagotto bhagavato pāde sirasā vandati, evañca vadeti– ‘pariciṇṇo me bhagavā, pariciṇṇo me sugato’”ti. “Pubbeva me, bhikkhave, vacchagotto bhikkhu cetasā ceto paricca vidito– ‘tevijjo vacchagotto bhikkhu mahiddhiko mahānubhāvo’ti. Devatāpi me etamatthaṃ ārocesuṃ– ‘tevijjo, bhante, vacchagotto bhikkhu mahiddhiko mahānubhāvo’”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Mahāvacchasuttaṃ niṭṭhitaṃ tatiyaṃ.