---
title: 中部109经：满月大经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部 109 满月大经

如是我闻：一时，世尊住在舍卫城的东园鹿母讲堂。当时，正值十五日布萨的满月之夜，世尊在露地坐着，比丘僧团围绕在四周。

这时，有一位比丘从座位站起，偏袒右肩，向世尊合掌，对世尊说：

“世尊，如果世尊允许我提问，我想请教世尊某些问题。”

“比丘，你回到自己的座位上，随你所愿地提问吧。”

那位比丘坐回自己的位置后，对世尊说：

“世尊，这些就是五取蕴吗？即：色取蕴、受取蕴、想取蕴、行取蕴、识取蕴。”

“比丘，这些正是五取蕴，即：色取蕴、受取蕴、想取蕴、行取蕴、识取蕴。”

“善哉，世尊。”那位比丘随喜赞叹世尊的回答后，接着问道：

“世尊，这五取蕴是以什么为根本的？”

“比丘，这五取蕴是以欲（欲贪）为根本的。”

“世尊，是‘取’即是这‘五取蕴’，还是‘取’独立于‘五取蕴’之外？”

“比丘，‘取’既非即是五取蕴，‘取’亦不独立于五取蕴之外。凡是在五取蕴中的欲贪，就是那里的‘取’。”

“世尊，在五取蕴中，是否存在欲贪的差异？”

“比丘，是存在的。比丘，此处有人这样想：‘愿我在未来拥有这样的色，愿我在未来拥有这样的受，愿我在未来拥有这样的想，愿我在未来拥有这样的行，愿我在未来拥有这样的识。’比丘，这就是五取蕴中欲贪的差异。”

“世尊，到何种程度，‘蕴’这个名称才适用？”

“比丘，凡是任何色——无论过去、未来、现在，内在或外在，粗或细，劣或优，远或近——这被称为色蕴。凡是任何受……想……行……识——无论过去、未来、现在，内在或外在，粗或细，劣或优，远或近——这被称为识蕴。比丘，到这种程度，‘蕴’这个名称才适用。”

“世尊，以何为因、何为缘，而有色蕴的施设？以何为因、何为缘，而有受蕴、想蕴、行蕴、识蕴的施设？”

“比丘，四大种是因、四大种是缘，而有色蕴的施设。触是因、触是缘，而有受蕴的施设。触是因、触是缘，而有想蕴的施设。触是因、触是缘，而有行蕴的施设。名色是因、名色是缘，而有识蕴的施设。”

“世尊，萨迦耶见（身见）是如何产生的？”

“比丘，此处有未闻法的凡夫，不曾见圣者，不精通圣法，不修习圣法；不曾见善士，不精通善士法，不修习善士法。他观察色为我，或观察我拥有色，或观察色在我之中，或观察我在色之中。他观察受……想……行……识为我，或观察我拥有识，或观察识在我之中，或观察我在识之中。比丘，萨迦耶见就是这样产生的。”

“世尊，萨迦耶见是如何不产生的？”

“比丘，此处有多闻圣弟子，曾见圣者，精通圣法，善修圣法；曾见善士，精通善士法，善修善士法。他不观察色为我，不观察我拥有色，不观察色在我之中，不观察我在色之中。他不观察受……想……行……识为我……不观察我在识之中。比丘，萨迦耶见就是这样不产生的。”

“世尊，什么是色的味（喜悦）、患（过患）、离（出离）？什么是受、想、行、识的味、患、离？”

“比丘，凡是缘于色而生的乐与喜，这就是色的味。凡是色是无常、苦、变易之法，这就是色的患。凡是对于色的欲贪之调伏、欲贪之断除，这就是色的离。凡是缘于受、想、行、识而生的乐与喜，这就是识的味。凡是识是无常、苦、变易之法，这就是识的患。凡是对于识的欲贪之调伏、欲贪之断除，这就是识的离。”

“世尊，如何知、如何见，才能使这有识之身以及外在的一切相中，不再有‘我作’、‘我所作’及‘慢随眠’？”

“比丘，凡是任何色——无论过去、未来、现在，内在或外在，粗或细，劣或优，远或近——对于一切色，皆以正确智慧如实观照：‘这不是我的，这不是我，这不是我的自我。’凡是任何受……想……行……识……对于一切识，皆以正确智慧如实观照：‘这不是我的，这不是我，这不是我的自我。’比丘，如此知、如此见，在这有识之身以及外在一切相中，就不再有‘我作’、‘我所作’及‘慢随眠’。”

尔时，某位比丘心中生起了这样的念头：“既然色无我，受无我，想无我，行无我，识无我，那么无我所作的业，将触及（影响）哪个‘我’呢？”

世尊以心知彼比丘心中所念，便对众比丘说：

“诸比丘，极有可能发生这样的情况：此处有某个愚痴之人，无知、陷入无明，心被贪欲支配，试图超越导师的教法，认为：‘既然色无我……识无我，那么无我所作的业，将触及哪个我呢？’诸比丘，你们已经在各处就这些法被我引导训练过了。”

“诸比丘，你们怎么看：色是常还是无常？”

“无常，世尊。”

“凡无常者，是苦还是乐？”

“是苦，世尊。”

“凡无常、苦、变易之法，是否适合将其观察为：‘这是我的，这是我，这是我的自我’？”

“不，世尊。”

“诸比丘，你们怎么看：受、想、行、识是常还是无常？”

“无常，世尊。”

“凡无常者，是苦还是乐？”

“是苦，世尊。”

“凡无常、苦、变易之法，是否适合将其观察为：‘这是我的，这是我，这是我的自我’？”

“不，世尊。”

“诸比丘，因此，凡是任何色——无论过去、未来、现在，内在或外在，粗或细，劣或优，远或近——对于一切色，都应以正确智慧如实观照：‘这不是我的，这不是我，这不是我的自我。’凡是任何受……想……行……识……都应以正确智慧如实观照：‘这不是我的，这不是我，这不是我的自我。’”

“诸比丘，多闻圣弟子如是观照，便对色厌离，对受厌离，对想厌离，对行厌离，对识厌离。因厌离而离欲，因离欲而解脱。在解脱中，产生‘已解脱’的知见。他了知：‘生已尽，梵行已立，所作已办，不受后有。’”

世尊随说此经。众比丘欢喜并赞叹世尊所说。在此论说进行时，约六十位比丘的心因不取而从诸漏中解脱。

满月大经终。
巴利语经文  
MN.109/(9) Mahāpuṇṇamasuttaṃ  
　　 85. Evaṃ me sutaṃ– ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. Atha kho aññataro bhikkhu uṭṭhāyāsanā ekaṃsaṃ cīvaraṃ katvā yena bhagavā tenañjaliṃ paṇāmetvā bhagavantaṃ etadavoca–  
　　 “Puccheyyāhaṃ, bhante, bhagavantaṃ kiñcideva desaṃ, sace me bhagavā okāsaṃ karoti pañhassa veyyākaraṇāyā”ti. “Tena hi tvaṃ, bhikkhu, sake āsane nisīditvā puccha yadākaṅkhasī”ti.  
　　 86. Atha kho so bhikkhu sake āsane nisīditvā bhagavantaṃ etadavoca– “ime nu kho, bhante, pañcupādānakkhandhā, seyyathidaṃ rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti? “Ime kho, bhikkhu, pañcupādānakkhandhā, seyyathidaṃ– rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti.  
　　 “Sādhu, bhante”ti kho so bhikkhu bhagavato bhāsitaṃ abhinanditvā anumoditvā bhagavantaṃ uttariṃ pañhaṃ pucchi– “ime pana, bhante, pañcupādānakkhandhā kiṃmūlakā”ti? “Ime kho, bhikkhu, pañcupādānakkhandhā chandamūlakā”ti. “Taṃyeva nu kho, bhante, upādānaṃ te pañcupādānakkhandhā, udāhu aññatra pañcahupādānakkhandhehi upādānan”ti? “Na kho, bhikkhu, taṃyeva upādānaṃ te pañcupādānakkhandhā, nāpi aññatra pañcahupādānakkhandhehi upādānaṃ. Yo kho, bhikkhu, pañcasu upādānakkhandhesu chandarāgo taṃ tattha upādānan”ti.  
　　 “Siyā pana, bhante, pañcasu upādānakkhandhesu chandarāgavemattatā”ti? “Siyā bhikkhū”ti bhagavā avoca “idha, bhikkhu, ekaccassa evaṃ hoti– ‘evaṃrūpo siyaṃ anāgatamaddhānaṃ evaṃvedano siyaṃ anāgatamaddhānaṃ, evaṃsañño siyaṃ anāgatamaddhānaṃ, evaṃsaṅkhāro siyaṃ anāgatamaddhānaṃ, evaṃviññāṇo siyaṃ anāgatamaddhānan’ti. Evaṃ kho, bhikkhu, siyā pañcasu upādānakkhandhesu chandarāgavemattatā”ti.  
　　 “Kittāvatā pana, bhante, khandhānaṃ khandhādhivacanaṃ hotī”ti? “Yaṃ kiñci, bhikkhu, rūpaṃ– atītānāgatapaccuppannaṃ ajjhattaṃ vā bahiddhā vā, oḷārikaṃ vā sukhumaṃ vā, hīnaṃ vā paṇītaṃ vā, yaṃ dūre santike vā– ayaṃ rūpakkhandho. Yā kāci vedanā– atītānāgatapaccuppannā ajjhattaṃ vā bahiddhā vā, oḷārikā vā sukhumā vā, hīnā vā paṇītā vā, yā dūre santike vā– ayaṃ vedanākkhandho. Yā kāci saññā– atītānāgatapaccuppannā …pe… yā dūre santike vā– ayaṃ saññākkhandho. Ye keci saṅkhārā– atītānāgatapaccuppannā ajjhattaṃ vā bahiddhā vā, oḷārikā vā sukhumā vā, hīnā vā paṇītā vā, ye dūre santike vā– ayaṃ saṅkhārakkhandho. Yaṃ kiñci viññāṇaṃ– atītānāgatapaccuppannaṃ ajjhattaṃ vā bahiddhā vā, oḷārikaṃ vā sukhumaṃ vā, hīnaṃ vā paṇītaṃ vā, yaṃ dūre santike vā– ayaṃ viññāṇakkhandho. Ettāvatā kho, bhikkhu, khandhānaṃ khandhādhivacanaṃ hotī”ti.  
　　 “Ko nu kho, bhante, hetu ko paccayo rūpakkhandhassa paññāpanāya? Ko hetu ko paccayo vedanākkhandhassa paññāpanāya? Ko hetu ko paccayo saññākkhandhassa paññāpanāya? Ko hetu ko paccayo saṅkhārakkhandhassa paññāpanāya? Ko hetu ko paccayo viññāṇakkhandhassa paññāpanāyā”ti?  
　　 “Cattāro kho, bhikkhu, mahābhūtā hetu, cattāro mahābhūtā paccayo rūpakkhandhassa paññāpanāya. Phasso hetu, phasso paccayo vedanākkhandhassa paññāpanāya. Phasso hetu, phasso paccayo saññākkhandhassa paññāpanāya. Phasso hetu, phasso paccayo saṅkhārakkhandhassa paññāpanāya. Nāmarūpaṃ kho, bhikkhu, hetu, nāmarūpaṃ paccayo viññāṇakkhandhassa paññāpanāyā”ti.  
　　 87. “Kathaṃ pana, bhante, sakkāyadiṭṭhi hotī”ti? “Idha, bhikkhu, assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ; vedanaṃ attato samanupassati vedanāvantaṃ vā attānaṃ attani vā vedanaṃ vedanāya vā attānaṃ; saññaṃ attato samanupassati saññāvantaṃ vā attānaṃ attani vā saññaṃ saññāya vā attānaṃ; saṅkhāre attato samanupassati saṅkhāravantaṃ vā attānaṃ attani vā saṅkhāre saṅkhāresu vā attānaṃ; viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ. Evaṃ kho bhikkhu, sakkāyadiṭṭhi hotī”ti.  
　　 “Kathaṃ pana, bhante, sakkāyadiṭṭhi na hotī”ti? “Idha, bhikkhu, sutavā ariyasāvako ariyānaṃ dassāvī ariyadhammassa kovido ariyadhamme suvinīto sappurisānaṃ dassāvī sappurisadhammassa kovido sappurisadhamme suvinīto na rūpaṃ attato samanupassati na rūpavantaṃ vā attānaṃ na attani vā rūpaṃ na rūpasmiṃ vā attānaṃ; na vedanaṃ attato samanupassati na vedanāvantaṃ vā attānaṃ na attani vā vedanaṃ na vedanāya vā attānaṃ; na saññaṃ attato samanupassati na saññāvantaṃ vā attānaṃ na attani vā saññaṃ na saññāya vā attānaṃ; na saṅkhāre attato samanupassati na saṅkhāravantaṃ vā attānaṃ na attani vā saṅkhāre na saṅkhāresu vā attānaṃ; na viññāṇaṃ attato samanupassati na viññāṇavantaṃ vā attānaṃ na attani vā viññāṇaṃ na viññāṇasmiṃ vā attānaṃ. Evaṃ kho, bhikkhu, sakkāyadiṭṭhi na hotī”ti.  
　　 88. “Ko nu kho, bhante, rūpe assādo, ko ādīnavo, kiṃ nissaraṇaṃ? Ko vedanāya assādo, ko ādīnavo, kiṃ nissaraṇaṃ? Ko saññāya assādo, ko ādīnavo, kiṃ nissaraṇaṃ? Ko saṅkhāresu assādo, ko ādīnavo, kiṃ nissaraṇaṃ? Ko viññāṇe assādo, ko ādīnavo, kiṃ nissaraṇan”ti? “Yaṃ kho, bhikkhu, rūpaṃ paṭicca uppajjati sukhaṃ somanassaṃ, ayaṃ rūpe assādo. Yaṃ rūpaṃ aniccaṃ dukkhaṃ vipariṇāmadhammaṃ, ayaṃ rūpe ādīnavo. Yo rūpe chandarāgavinayo chandarāgappahānaṃ, idaṃ rūpe nissaraṇaṃ. Yaṃ kho, bhikkhu, vedanaṃ paṭicca… saññaṃ paṭicca… saṅkhāre paṭicca… viññāṇaṃ paṭicca uppajjati sukhaṃ somanassaṃ, ayaṃ viññāṇe assādo. Yaṃ viññāṇaṃ aniccaṃ dukkhaṃ vipariṇāmadhammaṃ, ayaṃ viññāṇe ādīnavo. Yo viññāṇe chandarāgavinayo chandarāgappahānaṃ, idaṃ viññāṇe nissaraṇan”ti.  
　　 89. “Kathaṃ pana, bhante, jānato kathaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā na hontī”ti? “Yaṃ kiñci, bhikkhu, rūpaṃ– atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā – sabbaṃ rūpaṃ ‘netaṃ mama, nesohamasmi, na meso attā’ti– evametaṃ yathābhūtaṃ sammappaññāya passati. Yā kāci vedanā… yā kāci saññā… ye keci saṅkhārā… yaṃ kiñci viññāṇaṃ– atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā– sabbaṃ viññāṇaṃ ‘netaṃ mama, nesohamasmi, na meso attā’ti– evametaṃ yathābhūtaṃ sammappaññāya passati. Evaṃ kho, bhikkhu, jānato evaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā na hontī”ti.  
　　 90. Atha kho aññatarassa bhikkhuno evaṃ cetaso parivitakko udapādi– “iti kira, bho, rūpaṃ anattā, vedanā anattā, saññā anattā, saṅkhārā anattā, viññāṇaṃ anattā; anattakatāni kammāni kamattānaṃ phusissantī”ti? Atha kho bhagavā tassa bhikkhuno cetasā cetoparivitakkamaññāya bhikkhū āmantesi– “ṭhānaṃ kho panetaṃ, bhikkhave, vijjati yaṃ idhekacco moghapuriso avidvā avijjāgato taṇhādhipateyyena cetasā satthu sāsanaṃ atidhāvitabbaṃ maññeyya– ‘iti kira, bho, rūpaṃ anattā, vedanā anattā, saññā anattā, saṅkhārā anattā, viññāṇaṃ anattā; anattakatāni kammāni kamattānaṃ phusissantī’ti. Paṭivinītā kho me tumhe, bhikkhave tatra tatra dhammesu”.  
　　 “Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ bhante”. “Taṃ kiṃ maññatha, bhikkhave, vedanā… saññā… saṅkhārā… viññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Tasmātiha, bhikkhave, yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ– ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Yā kāci vedanā… yā kāci saññā… ye keci saṅkhārā… yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ viññāṇaṃ – ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati; nibbindaṃ virajjati virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti. Imasmiñca pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya āsavehi cittāni vimucciṃsūti.  
　　 Mahāpuṇṇamasuttaṃ niṭṭhitaṃ navamaṃ.