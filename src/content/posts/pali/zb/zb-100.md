---
title: 中部100经:僧伽罗婆经
pubDate: 2026-01-17 21:52
categories: ['巴利三藏']
description: ''
slug: 
tags: [中部]
draft: false
---
中部100经 僧伽罗婆经

我曾这样听闻：一时，世尊在拘萨罗国游行，与大比丘僧团俱。那时，在旃阇利迦居住着婆罗门女陀那阇尼，她对佛、法、僧三宝具足信仰。于是，婆罗门女陀那阇尼失足跌倒，三次发出感叹：“礼敬世尊、阿罗汉、正等正觉者！礼敬世尊、阿罗汉、正等正觉者！礼敬世尊、阿罗汉、正等正觉者！”

那时，在旃阇利迦居住着名叫僧伽罗婆的青年婆罗门，他精通三吠陀，连同词汇、仪式、音韵、语源学、第五部史传，谙熟词法，通晓世间论与大人相。僧伽罗婆青年婆罗门听到了婆罗门女陀那阇尼这样说。听后，他对婆罗门女陀那阇尼说：“这个婆罗门女陀那阇尼真是痴迷了，这个婆罗门女陀那阇尼真是着魔了！明明有三明婆罗门在，她却赞扬那个光头沙门！”“孩子，贤善者，你并不知道世尊的戒德与智慧。孩子，贤善者，如果你知道世尊的戒德与智慧，你就不会认为那个世尊是应该被辱骂、被诽谤的。”“那么，夫人，当沙门乔达摩来到旃阇利迦时，请告诉我。”“是的，贤善者。”婆罗门女陀那阇尼答应了僧伽罗婆青年婆罗门。

于是，世尊次第在拘萨罗国游行，到达了旃阇利迦。世尊便住在旃阇利迦的陶德亚婆罗门的芒果林中。婆罗门女陀那阇尼听闻：“世尊已经来到旃阇利迦，住在旃阇利迦的陶德亚婆罗门的芒果林中。”于是，婆罗门女陀那阇尼前往僧伽罗婆青年婆罗门处；走近后，她对僧伽罗婆青年婆罗门说：“孩子，贤善者，那位世尊已经来到旃阇利迦，住在旃阇利迦的陶德亚婆罗门的芒果林中。孩子，贤善者，你现在认为何时是合适的时机？”

“好的，先生。”僧伽罗婆青年婆罗门答应了婆罗门女陀那阇尼，然后前往世尊处；走近后，他与世尊互相问候。互致友善问候后，他坐在一旁。僧伽罗婆青年婆罗门坐在一旁，对世尊说：“乔达摩尊者，有些沙门、婆罗门宣称他们已达到现法智证的究竟彼岸，宣称他们已圆满梵行。乔达摩尊者，在这些宣称已达到现法智证的究竟彼岸、已圆满梵行的沙门、婆罗门中，乔达摩尊者您是哪一种？”“婆罗堕阇，即使对于那些宣称已达到现法智证的究竟彼岸、已圆满梵行的人，我也说他们有差别。婆罗堕阇，有些沙门、婆罗门是听闻的追随者。他们通过听闻而宣称已达到现法智证的究竟彼岸、已圆满梵行；如同三明婆罗门。婆罗堕阇，还有些沙门、婆罗门仅仅凭借信仰而宣称已达到现法智证的究竟彼岸、已圆满梵行；如同思辨者、考察者。婆罗堕阇，还有些沙门、婆罗门是自己亲身证得过去未曾听闻的法，从而宣称已达到现法智证的究竟彼岸、已圆满梵行。婆罗堕阇，在这些沙门、婆罗门中，我是那些自己亲身证得过去未曾听闻的法，从而宣称已达到现法智证的究竟彼岸、已圆满梵行的人。婆罗堕阇，以此方式，你也应该知道，我是那些自己亲身证得过去未曾听闻的法，从而宣称已达到现法智证的究竟彼岸、已圆满梵行的人。

“婆罗堕阇，过去我在尚未证得正觉、作为菩萨时，曾这样思惟：‘居家生活是束缚，是尘垢之道；出家生活是空旷之所。在家里生活，是难以完全、彻底、无瑕地修行梵行的。我何不剃除须发，披上袈裟，从家中出家，过无家生活呢？’婆罗堕阇，后来，我正值年少，黑发浓密，拥有少年之美，在人生初阶，尽管父母不愿，泪流满面，哭泣不止，我还是剃除须发，披上袈裟，从家中出家，过无家生活。婆罗堕阇，我这样出家后，寻求善法，寻求无上寂静的安稳处，于是我前往阿罗罗·迦罗摩处；走近后，我对他阿罗罗·迦罗摩说：‘友迦罗摩，我愿在此法与律中修行梵行。’婆罗堕阇，我这样说后，阿罗罗·迦罗摩对我说：‘尊者请住下。此法就是如此，有智慧的人在不久之后，就能自己亲身证得并实践他的导师所教导的法。’婆罗堕阇，于是我很快就完全掌握了那个法。婆罗堕阇，我仅仅通过口头复述和诵读，就宣称‘我知此智慧，我见此长老之说’，我自己和他人都是如此。婆罗堕阇，我这样思惟：‘阿罗罗·迦罗摩宣称他自己亲身证得并实践此法，并非仅仅凭借信仰；确实，阿罗罗·迦罗摩是知道并见到此法的。’

“婆罗堕阇，于是我前往阿罗罗·迦罗摩处；走近后，我对他阿罗罗·迦罗摩说：‘友迦罗摩，你宣称自己亲身证得并实践此法到什么程度？’婆罗堕阇，我这样说后，阿罗罗·迦罗摩宣称无所有处。婆罗堕阇，我这样思惟：‘并非只有阿罗罗·迦罗摩有信仰，我也有信仰；并非只有阿罗罗·迦罗摩有精进……有念……有定……有智慧，我也有智慧。我何不努力亲身证得阿罗罗·迦罗摩宣称自己亲身证得并实践的那个法呢？’婆罗堕阇，于是我很快就自己亲身证得并实践了那个法。婆罗堕阇，于是我前往阿罗罗·迦罗摩处；走近后，我对他阿罗罗·迦罗摩说：‘友迦罗摩，你宣称自己亲身证得并实践此法到什么程度？’‘友，我宣称自己亲身证得并实践此法到这个程度。’‘友，我也亲身证得并实践此法到这个程度。’‘友，我们的确幸运，我们的确获得大利，我们能见到如此的同梵行者。你亲身证得并实践我宣称自己亲身证得并实践的那个法；我宣称自己亲身证得并实践你亲身证得并实践的那个法。我所知的法，你亦知；你所知的法，我亦知。我如何，你亦如何；你如何，我亦如何。来吧，友，我们两人共同主持这个僧团吧。’婆罗堕阇，阿罗罗·迦罗摩，身为我的导师，却将我这个弟子置于与他同等的地位，并以隆重的敬意供养我。婆罗堕阇，我这样思惟：‘此法不能导向厌离、离欲、灭尽、寂静、证智、正觉、涅槃，仅仅导向无所有处界。’婆罗堕阇，于是我便不喜此法，厌离此法，离开了。

“婆罗堕阇，于是我寻求善法，寻求无上寂静的安稳处，前往郁陀伽·罗摩子处；走近后，我对他郁陀伽·罗摩子说：‘友，我愿在此法与律中修行梵行。’婆罗堕阇，我这样说后，郁陀伽·罗摩子对我说：‘尊者请住下。此法就是如此，有智慧的人在不久之后，就能自己亲身证得并实践他的导师所教导的法。’婆罗堕阇，于是我很快就完全掌握了那个法。婆罗堕阇，我仅仅通过口头复述和诵读，就宣称‘我知此智慧，我见此长老之说’，我自己和他人都是如此。婆罗堕阇，我这样思惟：‘罗摩宣称他自己亲身证得并实践此法，并非仅仅凭借信仰；确实，罗摩是知道并见到此法的。’婆罗堕阇，于是我前往郁陀伽·罗摩子处；走近后，我对他郁陀伽·罗摩子说：‘友，罗摩宣称自己亲身证得并实践此法到什么程度？’婆罗堕阇，我这样说后，郁陀伽·罗摩子宣称非想非非想处。婆罗堕阇，我这样思惟：‘并非只有罗摩有信仰，我也有信仰；并非只有罗摩有精进……有念……有定……有智慧，我也有智慧。我何不努力亲身证得罗摩宣称自己亲身证得并实践的那个法呢？’婆罗堕阇，于是我很快就自己亲身证得并实践了那个法。

“婆罗堕阇，于是我前往郁陀伽·罗摩子处；走近后，我对他郁陀伽·罗摩子说：‘友，罗摩宣称自己亲身证得并实践此法到什么程度？’‘友，罗摩宣称自己亲身证得并实践此法到这个程度。’‘友，我也亲身证得并实践此法到这个程度。’‘友，我们的确幸运，我们的确获得大利，我们能见到如此的同梵行者。罗摩亲身证得并实践的法，你亦亲身证得并实践；你亲身证得并实践的法，罗摩亦亲身证得并实践。罗摩所知的法，你亦知；你所知的法，罗摩亦知。罗摩如何，你亦如何；你如何，罗摩亦如何。来吧，友，你来主持这个僧团吧。’婆罗堕阇，郁陀伽·罗摩子，身为我的同梵行者，却将我置于导师的地位，并以隆重的敬意供养我。婆罗堕阇，我这样思惟：‘此法不能导向厌离、离欲、灭尽、寂静、证智、正觉、涅槃，仅仅导向非想非非想处界。’婆罗堕阇，于是我便不喜此法，厌离此法，离开了。

“婆罗堕阇，于是我寻求善法，寻求无上寂静的安稳处，次第在摩揭陀国游行，到达了优楼频螺的军队之村。我在那里看到了一片令人愉悦的土地，一片令人心旷神怡的林木，一条清澈、具足良好渡口的河流，以及周围的牧村。婆罗堕阇，我这样思惟：‘这片土地真是令人愉悦，这片林木真是令人心旷神怡，这条河流清澈、具足良好渡口、令人愉悦，以及周围有牧村。这确实适合欲求精进的善男子进行精进。’婆罗堕阇，于是我就坐在那里：‘这足以精进。’婆罗堕阇，并且，我有三种过去未曾听闻的、奇妙的比喻浮现在脑海中。

“婆罗堕阇，譬如，一段湿木头，带着树液，放在水中。有人拿着钻木取火的木棒前来：‘我要生火，我要显现热气。’婆罗堕阇，你意下如何？那个人能用钻木取火的木棒去钻那段放在水中的、湿的、带着树液的木头，生出火来，显现热气吗？”“不能，乔达摩尊者。为何？乔达摩尊者，那段木头是湿的，带着树液，而且放在水中；那个人只会疲劳、挫败而已。”“婆罗堕阇，正是如此，任何沙门或婆罗门，他们的身心没有远离欲乐而住，他们对欲乐的贪欲、爱着、迷恋、渴望、热恼没有在内心彻底舍弃、彻底平息，即使那些沙门、婆罗门在修行中感受剧烈、猛厉、辛辣、苦涩的感受，他们也不能获得智、见、无上正觉。即使那些沙门、婆罗门在修行中不感受剧烈、猛厉、辛辣、苦涩的感受，他们也不能获得智、见、无上正觉。婆罗堕阇，这是我过去未曾听闻的、第一个奇妙的比喻浮现在脑海中。

“婆罗堕阇，另外，第二个过去未曾听闻的、奇妙的比喻浮现在我脑海中。婆罗堕阇，譬如，一段湿木头，带着树液，远离水，放在陆地上。有人拿着钻木取火的木棒前来：‘我要生火，我要显现热气。’婆罗堕阇，你意下如何？那个人能用钻木取火的木棒去钻那段远离水、放在陆地上的、湿的、带着树液的木头，生出火来，显现热气吗？”“不能，乔达摩尊者。为何？乔达摩尊者，那段木头是湿的，带着树液，虽然远离水，但放在陆地上；那个人只会疲劳、挫败而已。”“婆罗堕阇，正是如此，任何沙门或婆罗门，他们的身心远离欲乐而住，但他们对欲乐的贪欲、爱着、迷恋、渴望、热恼没有在内心彻底舍弃、彻底平息，即使那些沙门、婆罗门在修行中感受剧烈、猛厉、辛辣、苦涩的感受，他们也不能获得智、见、无上正觉。即使那些沙门、婆罗门在修行中不感受剧烈、猛厉、辛辣、苦涩的感受，他们也不能获得智、见、无上正觉。婆罗堕阇，这是我过去未曾听闻的、第二个奇妙的比喻浮现在我脑海中。

“婆罗堕阇，另外，第三个过去未曾听闻的、奇妙的比喻浮现在我脑海中。婆罗堕阇，譬如，一段干燥的木头，枯萎的，远离水，放在陆地上。有人拿着钻木取火的木棒前来：‘我要生火，我要显现热气。’婆罗堕火阇，你意下如何？那个人能用钻木取火的木棒去钻那段远离水、放在陆地上的、干燥的、枯萎的木头，生出火来，显现热气吗？”“能，乔达摩尊者。为何？乔达摩尊者，那段木头是干燥的，枯萎的，而且远离水，放在陆地上。”“婆罗堕阇，正是如此，任何沙门或婆罗门，他们的身心远离欲乐而住，他们对欲乐的贪欲、爱着、迷恋、渴望、热恼在内心彻底舍弃、彻底平息，即使那些沙门、婆罗门在修行中感受剧烈、猛厉、辛辣、苦涩的感受，他们也能获得智、见、无上正觉。即使那些沙门、婆罗门在修行中不感受剧烈、猛厉、辛辣、苦涩的感受，他们也能获得智、见、无上正觉。婆罗堕阇，这是我过去未曾听闻的、第三个奇妙的比喻浮现在我脑海中。婆罗堕阇，这三种过去未曾听闻的、奇妙的比喻浮现在我脑海中。

“婆罗堕阇，我这样思惟：‘我何不以牙齿紧咬牙齿，以舌抵上腭，以心压制、强迫、灼烧心识呢？’婆罗堕阇，于是我以牙齿紧咬牙齿，以舌抵上腭，以心压制、强迫、灼烧心识。婆罗堕阇，当我以牙齿紧咬牙齿，以舌抵上腭，以心压制、强迫、灼烧心识时，汗水从我的腋下流出。婆罗堕阇，譬如，一个强壮的人抓住一个较弱的人的头或肩，压制、强迫、灼烧他，正是如此，婆罗堕阇，当我以牙齿紧咬牙齿，以舌抵上腭，以心压制、强迫、灼烧心识时，汗水从我的腋下流出。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。

“婆罗堕阇，我这样思惟：‘我何不修无息禅那呢？’婆罗堕阇，于是我堵塞了口鼻的呼吸。婆罗堕阇，当我的口鼻呼吸被堵塞时，有巨大的风声从我的耳孔中发出。婆罗堕阇，譬如，铁匠的风箱鼓动时发出巨大的声音，正是如此，婆罗堕阇，当我的口鼻呼吸被堵塞时，有巨大的风声从我的耳孔中发出。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。

“婆罗堕阇，我这样思惟：‘我何不修无息禅那呢？’婆罗堕阇，于是我堵塞了口鼻耳的呼吸。婆罗堕阇，当我的口鼻耳呼吸被堵塞时，有巨大的风冲向我的头顶。婆罗堕阇，譬如，一个强壮的人用锋利的刀尖切割头顶，正是如此，婆罗堕阇，当我的口鼻耳呼吸被堵塞时，有巨大的风冲向我的头顶。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。

“婆罗堕阇，我这样思惟：‘我何不修无息禅那呢？’婆罗堕阇，于是我堵塞了口鼻耳的呼吸。婆罗堕阇，当我的口鼻耳呼吸被堵塞时，头顶有剧烈的头痛。婆罗堕阇，譬如，一个强壮的人用坚硬的皮革绳索捆绑头顶，正是如此，婆罗堕阇，当我的口鼻耳呼吸被堵塞时，头顶有剧烈的头痛。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。

“婆罗堕阇，我这样思惟：‘我何不修无息禅那呢？’婆罗堕阇，于是我堵塞了口鼻耳的呼吸。婆罗堕阇，当我的口鼻耳呼吸被堵塞时，有巨大的风在我的腹部割裂。婆罗堕阇，譬如，一个熟练的屠牛者或其徒弟用锋利的屠牛刀割裂牛的腹部，正是如此，婆罗堕阇，当我的口鼻耳呼吸被堵塞时，有巨大的风在我的腹部割裂。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。

“婆罗堕阇，我这样思惟：‘我何不修无息禅那呢？’婆罗堕阇，于是我堵塞了口鼻耳的呼吸。婆罗堕阇，当我的口鼻耳呼吸被堵塞时，我的身体有剧烈的灼热。婆罗堕阇，譬如，两个强壮的人抓住一个较弱的人的两臂，在炭火坑上烧烤、灼烧，正是如此，婆罗堕阇，当我的口鼻耳呼吸被堵塞时，我的身体有剧烈的灼热。婆罗堕阇，那时我的精进是发起而不退缩的，正念是现起而不忘失的；但我的身体是躁动不安的，因那痛苦的精进而感到压迫。婆罗堕阇，还有些天神看到我，这样说：‘沙门乔达摩死了。’有些天神这样说：‘沙门乔达摩没有死，但他正在死去。’有些天神这样说：‘沙门乔达摩没有死，也没有正在死去；沙门乔达摩是阿罗汉，阿罗汉的住处就是这样的。’

“婆罗堕阇，我这样思惟：‘我何不完全断绝饮食呢？’婆罗堕阇，于是有些天神前来对我这样说：‘尊者，请不要完全断绝饮食。尊者，如果你完全断绝饮食，我们会通过你的毛孔注入神圣的精华。你将靠那个维持生命。’婆罗堕阇，我这样思惟：‘如果我宣称自己完全断绝饮食，而这些天神通过我的毛孔注入神圣的精华，我靠那个维持生命，那对我来说就是说谎。’婆罗堕阇，于是我拒绝了那些天神，说：‘够了！’

“婆罗堕阇，我这样思惟：‘我何不一点一点地进食，一捧一捧地，无论是绿豆汤、黑豆汤、鹰嘴豆汤，还是小扁豆汤呢？’婆罗堕阇，于是我一点一点地进食，一捧一捧地，无论是绿豆汤、黑豆汤、鹰嘴豆汤，还是小扁豆汤。婆罗堕阇，当我一点一点地进食，一捧一捧地，无论是绿豆汤、黑豆汤、鹰嘴豆汤，还是小扁豆汤时，我的身体变得极度消瘦。婆罗堕阇，正如八十或九十年的甘蔗茎秆，正是如此，我的肢体因缺乏饮食而变得如此。婆罗堕阇，正如骆驼脚印，正是如此，我的臀部因缺乏饮食而变得如此。婆罗堕阇，正如一串珍珠，正是如此，我的脊柱因缺乏饮食而凸凹不平。婆罗堕阇，正如老房子的椽子破败不堪，正是如此，我的肋骨因缺乏饮食而破败不堪。婆罗堕阇，正如深井中的星星倒影深陷下沉，正是如此，我的眼睛在眼窝中深陷下沉，因缺乏饮食而显得凹陷。婆罗堕阇，正如苦瓜被生生割下后，被风吹日晒而变得枯萎干瘪，正是如此，我的头皮因缺乏饮食而变得枯萎干瘪。婆罗堕阇，我想要摸摸肚子，却摸到了脊柱；想要摸摸脊柱，却摸到了肚子；婆罗堕阇，我的腹皮紧贴着脊柱，就因为我缺乏饮食。婆罗堕阇，我想要大小便，却因缺乏饮食而当场倒下。婆罗堕阇，我用手按摩我的身体，使之恢复呼吸。婆罗堕阇，当我用手按摩身体时，我身体的毛发连根腐烂而脱落，就因为我缺乏饮食。婆罗堕阇，还有些人看到我，这样说：‘沙门乔达摩是黑色的。’有些说：‘沙门乔达摩不是黑色的，是棕色的。’有些说：‘沙门乔达摩既不是黑色也不是棕色，是斑驳的。’婆罗堕阇，我的清净、洁白的肤色因缺乏饮食而变得如此受损。

“婆罗堕阇，我这样思惟：‘凡是过去任何沙门或婆罗门所感受的剧烈、猛厉、辛辣、苦涩的感受，最多也就到此为止，不会更甚。凡是未来任何沙门或婆罗门所将感受的剧烈、猛厉、辛辣、苦涩的感受，最多也就到此为止，不会更甚。凡是现在任何沙门或婆罗门所感受的剧烈、猛厉、辛辣、苦涩的感受，最多也就到此为止，不会更甚。但我并没有通过这种剧烈的苦行，获得超人法，超凡入圣的智见殊胜。难道还有其他的觉悟之道吗？’婆罗堕阇，我这样思惟：‘我记得父亲释迦族人劳作时，我坐在冰凉的阎浮树下，远离欲乐，远离不善法，有寻有伺，离生喜乐，进入并安住于初禅。这难道是觉悟之道吗？’婆罗堕阇，我的识随着我的记忆而生起：‘这正是觉悟之道。’婆罗堕阇，我这样思惟：‘我难道害怕那种远离欲乐、远离不善法的快乐吗？’婆罗堕阇，我这样思惟：‘我不害怕那种远离欲乐、远离不善法的快乐。’

“婆罗堕阇，我这样思惟：‘以如此极度消瘦的身体，难以获得那种快乐。我何不食用粗糙的食物，如米饭粥呢？’婆罗堕阇，于是我食用粗糙的食物，如米饭粥。婆罗堕阇，那时，五比丘服侍着我：‘沙门乔达摩将证得何法，就会告诉我们。’婆罗堕阇，当我食用粗糙的食物，如米饭粥时，那五比丘便厌弃我而离去：‘沙门乔达摩变得奢侈了，放弃了精进，回归了奢侈。’

“婆罗堕阇，我食用粗糙的食物后，恢复了体力，然后远离欲乐……进入并安住于初禅。随着寻和伺的止息，内心平静，心一境性，无寻无伺，由定而生喜乐，进入并安住于第二禅……第三禅……第四禅。

“当我心已如此专注、清净、洁白、无垢、离诸烦恼、柔顺、适用、安住、不动时，我将心导向宿命智。我忆念起多种宿命：即一生、二生……如此，连同行相、细目，忆念起多种宿命。婆罗堕阇，这是我在夜间初夜证得的第一明，无明被破除，明生起；黑暗被破除，光明生起；正如一个不放逸、精进、自住者所做。

“当我心已如此专注、清净、洁白、无垢、离诸烦恼、柔顺、适用、安住、不动时，我将心导向众生生死智。我以清净超越人眼的梵眼，看见众生死去、再生，卑劣的、高贵的、美丽的、丑陋的、善趣的、恶趣的，我了知众生随业受报……婆罗堕阇，这是我在夜间中夜证得的第二明，无明被破除，明生起；黑暗被破除，光明生起；正如一个不放逸、精进、自住者所做。

“当我心已如此专注、清净、洁白、无垢、离诸烦恼、柔顺、适用、安住、不动时，我将心导向漏尽智。我如实了知‘这是苦’，如实了知‘这是苦的集起’，如实了知‘这是苦的止息’，如实了知‘这是导向苦止息的道’；我如实了知‘这些是烦恼’，如实了知‘这是烦恼的集起’，如实了知‘这是烦恼的止息’，如实了知‘这是导向烦恼止息的道’。婆罗堕阇，当我这样知、这样见时，我的心从欲漏中解脱，从有漏中解脱，从无明漏中解脱。在解脱时，生起解脱智。我了知：‘生死已尽，梵行已立，所作已办，不再有此生。’婆罗堕阇，这是我在夜间后夜证得的第三明，无明被破除，明生起；黑暗被破除，光明生起；正如一个不放逸、精进、自住者所做。”

这样说后，僧伽罗婆青年婆罗门对世尊说：“乔达摩尊者的精进是坚韧的，乔达摩尊者的精进是善人所为；正如阿罗汉、正等正觉者。乔达摩尊者，难道有天神吗？”“婆罗堕阇，我确知此事：有天神。”“乔达摩尊者，您被问及‘有天神吗’时，您回答‘婆罗堕阇，我确知此事：有天神’。乔达摩尊者，难道这样说不是空洞、虚假的吗？”“婆罗堕阇，当被问及‘有天神吗’时，有人回答‘有天神’，有人回答‘我确知此事’；那么，有智慧的人应该断然肯定：‘有天神。’” “那么，尊者乔达摩，您为何不一开始就回答呢？”“婆罗堕阇，因为世间普遍认为‘有天神’。”

这样说后，僧伽罗婆青年婆罗门对世尊说：“太好了，乔达摩尊者！太好了，乔达摩尊者！乔达摩尊者，就像扶起被推翻的，揭示被隐藏的，为迷路者指示道路，在黑暗中持灯，让有眼者看见形色一样，乔达摩尊者您以多种方式阐明了法。我归依乔达摩尊者，归依法，归依比丘僧。请乔达摩尊者接受我为优婆塞，从今天起，尽形寿归依三宝！”

僧伽罗婆经第十终。

婆罗门品第五终。

其撮要：

梵授，塞拉，萨拉野，高塔木卡，婆罗门；

昌基，埃苏，陀那阇尼，婆悉吒，苏跋伽罗婆。

此品之撮要：

居家者品，比丘品，游行僧品；

国王品，婆罗门品，五部在中部。

中部上半部圆满。

巴利语经文  
MN.100/(10) Saṅgāravasuttaṃ  
　　 473. Evaṃ me sutaṃ– ekaṃ samayaṃ bhagavā kosalesu cārikaṃ carati mahatā bhikkhusaṅghena saddhiṃ. Tena kho pana samayena dhanañjānī nāma brāhmaṇī cañcalikappe paṭivasati abhippasannā buddhe ca dhamme ca saṅghe ca. Atha kho dhanañjānī brāhmaṇī upakkhalitvā tikkhattuṃ udānaṃ udānesi– “Namo tassa bhagavato arahato sammāsambuddhassa. Namo tassa bhagavato arahato sammāsambuddhassa. Namo tassa bhagavato arahato sammāsambuddhassā”ti.  
　　 Tena kho pana samayena saṅgāravo nāma māṇavo cañcalikappe paṭivasati tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako, veyyākaraṇo, lokāyatamahāpurisalakkhaṇesu anavayo. Assosi kho saṅgāravo māṇavo dhanañjāniyā brāhmaṇiyā evaṃ vācaṃ bhāsamānāya. Sutvā dhanañjāniṃ brāhmaṇiṃ etadavoca– “avabhūtāva ayaṃ dhanañjānī brāhmaṇī, parabhūtāva ayaṃ dhanañjānī brāhmaṇī, vijjamānānaṃ (tevijjānaṃ) brāhmaṇānaṃ, atha ca pana tassa muṇḍakassa samaṇakassa vaṇṇaṃ bhāsissatī”ti. “Na hi pana tvaṃ, tāta bhadramukha, tassa bhagavato sīlapaññāṇaṃ jānāsi. Sace tvaṃ, tāta bhadramukha, tassa bhagavato sīlapaññāṇaṃ jāneyyāsi, na tvaṃ, tāta bhadramukha, taṃ bhagavantaṃ akkositabbaṃ paribhāsitabbaṃ maññeyyāsī”ti. “Tena hi, bhoti, yadā samaṇo gotamo cañcalikappaṃ anuppatto hoti atha me āroceyyāsī”ti. “Evaṃ, bhadramukhā”ti kho dhanañjānī brāhmaṇī saṅgāravassa māṇavassa paccassosi.  
　　 Atha kho bhagavā kosalesu anupubbena cārikaṃ caramāno yena cañcalikappaṃ tadavasari. Tatra sudaṃ bhagavā cañcalikappe viharati todeyyānaṃ brāhmaṇānaṃ ambavane. Assosi kho dhanañjānī brāhmaṇī– “bhagavā kira cañcalikappaṃ anuppatto, cañcalikappe viharati todeyyānaṃ brāhmaṇānaṃ ambavane”ti. Atha kho dhanañjānī brāhmaṇī yena saṅgāravo māṇavo tenupasaṅkami upasaṅkamitvā saṅgāravaṃ māṇavaṃ etadavoca– “ayaṃ, tāta bhadramukha, so bhagavā cañcalikappaṃ anuppatto, cañcalikappe viharati todeyyānaṃ brāhmaṇānaṃ ambavane. Yassadāni, tāta bhadramukha, kālaṃ maññasī”ti.  
　　 474. “Evaṃ, bho”ti kho saṅgāravo māṇavo dhanañjāniyā brāhmaṇiyā paṭissutvā yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho saṅgāravo māṇavo bhagavantaṃ etadavoca– “santi kho, bho gotama, eke samaṇabrāhmaṇā diṭṭhadhammābhiññāvosānapāramippattā, ādibrahmacariyaṃ paṭijānanti. Tatra, bho gotama, ye te samaṇabrāhmaṇā diṭṭhadhammābhiññāvosānapāramippattā, ādibrahmacariyaṃ paṭijānanti, tesaṃ bhavaṃ gotamo katamo”ti? “Diṭṭhadhammābhiññāvosānapāramippattānaṃ, ādibrahmacariyaṃ paṭijānantānampi kho ahaṃ, bhāradvāja, vemattaṃ vadāmi. Santi, bhāradvāja, eke samaṇabrāhmaṇā anussavikā. Te anussavena diṭṭhadhammābhiññāvosānapāramippattā, ādibrahmacariyaṃ paṭijānanti; seyyathāpi brāhmaṇā tevijjā. Santi pana, bhāradvāja, eke samaṇabrāhmaṇā kevalaṃ saddhāmattakena diṭṭhadhammābhiññāvosānapāramippattā, ādibrahmacariyaṃ paṭijānanti; seyyathāpi takkī vīmaṃsī. Santi, bhāradvāja, eke samaṇabrāhmaṇā pubbe ananussutesu dhammesu sāmaṃyeva dhammaṃ abhiññāya diṭṭhadhammābhiññāvosānapāramippattā, ādibrahmacariyaṃ paṭijānanti. Tatra, bhāradvāja, ye te samaṇabrāhmaṇā pubbe ananussutesu dhammesu sāmaṃyeva dhammaṃ abhiññāya diṭṭhadhammābhiññāvosānapāramippattā, ādibrahmacariyaṃ paṭijānanti, tesāhamasmi. Tadamināpetaṃ, bhāradvāja, pariyāyena veditabbaṃ, yathā ye te samaṇabrāhmaṇā pubbe ananussutesu dhammesu sāmaṃyeva dhammaṃ abhiññāya diṭṭhadhammābhiññāvosānapāramippattā, ādibrahmacariyaṃ paṭijānanti, tesāhamasmi.  
　　 475. “Idha me, bhāradvāja, pubbeva sambodhā anabhisambuddhassa bodhisattasseva sato etadahosi– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. So kho ahaṃ, bhāradvāja, aparena samayena daharova samāno susukāḷakeso bhadrena yobbanena samannāgato paṭhamena vayasā akāmakānaṃ mātāpitūnaṃ assumukhānaṃ rudantānaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. So evaṃ pabbajito samāno kiṃkusalagavesī anuttaraṃ santivarapadaṃ pariyesamāno yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘icchāmahaṃ, āvuso kālāma, imasmiṃ dhammavinaye brahmacariyaṃ caritun’ti. Evaṃ vutte, bhāradvāja, āḷāro kālāmo maṃ etadavoca– ‘viharatāyasmā. Tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, bhāradvāja, nacirasseva khippameva taṃ dhammaṃ pariyāpuṇiṃ. So kho ahaṃ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca. Tassa mayhaṃ, bhāradvāja, etadahosi– ‘na kho āḷāro kālāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedeti; addhā āḷāro kālāmo imaṃ dhammaṃ jānaṃ passaṃ viharatī’ti.  
　　 “Atha khvāhaṃ, bhāradvāja, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘kittāvatā no, āvuso kālāma, imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, bhāradvāja, āḷāro kālāmo ākiñcaññāyatanaṃ pavedesi. Tassa mayhaṃ, bhāradvāja, etadahosi– ‘na kho āḷārasseva kālāmassa atthi saddhā, mayhaṃpatthi saddhā; na kho āḷārasseva kālāmassa atthi vīriyaṃ …pe… sati… samādhi… paññā, mayhaṃpatthi paññā. Yaṃnūnāhaṃ yaṃ dhammaṃ āḷāro kālāmo sayaṃ abhiññā sacchikatvā upasampajja viharāmīti pavedeti tassa dhammassa sacchikiriyāya padaheyyan’ti. So kho ahaṃ, bhāradvāja, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ. Atha khvāhaṃ, bhāradvāja, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘ettāvatā no, āvuso kālāma, imaṃ dhammaṃ sayaṃ abhiññā sacchikatvā upasampajja pavedesī’ti? ‘Ettāvatā kho ahaṃ, āvuso, imaṃ dhammaṃ sayaṃ abhiññā sacchikatvā upasampajja pavedemī’ti. ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti. ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yāhaṃ dhammaṃ sayaṃ abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā sacchikatvā upasampajja viharasi; yaṃ tvaṃ dhammaṃ sayaṃ abhiññā sacchikatvā upasampajja viharasi tamahaṃ dhammaṃ sayaṃ abhiññā sacchikatvā upasampajja pavedemi. Iti yāhaṃ dhammaṃ jānāmi taṃ tvaṃ dhammaṃ jānāsi, yaṃ tvaṃ dhammaṃ jānāsi tamahaṃ dhammaṃ jānāmi Iti yādiso ahaṃ tādiso tuvaṃ, yādiso tuvaṃ tādiso ahaṃ. Ehi dāni, āvuso, ubhova santā imaṃ gaṇaṃ pariharāmā’ti. Iti kho, bhāradvāja, āḷāro kālāmo ācariyo me samāno attano antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya pūjesi. Tassa mayhaṃ, bhāradvāja, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva ākiñcaññāyatanūpapattiyā’ti. So kho ahaṃ, bhāradvāja, taṃ dhammaṃ analaṅkaritvā tasmā dhammā nibbijja apakkamiṃ.  
　　 476. “So kho ahaṃ, bhāradvāja, kiṃkusalagavesī anuttaraṃ santivarapadaṃ pariyesamāno yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘icchāmahaṃ, āvuso, imasmiṃ dhammavinaye brahmacariyaṃ caritun’ti. Evaṃ vutte, bhāradvāja, udako rāmaputto maṃ etadavoca– ‘viharatāyasmā. Tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, bhāradvāja, nacirasseva khippameva taṃ dhammaṃ pariyāpuṇiṃ. So kho ahaṃ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca Tassa mayhaṃ, bhāradvāja, etadahosi – ‘na kho rāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedesi; addhā rāmo imaṃ dhammaṃ jānaṃ passaṃ vihāsī’ti. Atha khvāhaṃ, bhāradvāja, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘kittāvatā no, āvuso, rāmo imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, bhāradvāja, udako rāmaputto nevasaññānāsaññāyatanaṃ pavedesi. Tassa mayhaṃ, bhāradvāja, etadahosi– ‘na kho rāmasseva ahosi saddhā, mayhaṃpatthi saddhā; na kho rāmasseva ahosi vīriyaṃ …pe… sati… samādhi… paññā, mayhaṃpatthi paññā. Yaṃnūnāhaṃ yaṃ dhammaṃ rāmo sayaṃ abhiññā sacchikatvā upasampajja viharāmīti pavedesi tassa dhammassa sacchikiriyāya padaheyyan’ti. So kho ahaṃ, bhāradvāja, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ.  
　　 “Atha khvāhaṃ, bhāradvāja, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘ettāvatā no, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti? ‘Ettāvatā kho, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti. ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti. ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yaṃ dhammaṃ rāmo sayaṃ abhiññā sacchikatvā upasampajja pavedesi taṃ tvaṃ dhammaṃ sayaṃ abhiññā sacchikatvā upasampajja viharasi; yaṃ tvaṃ dhammaṃ sayaṃ abhiññā sacchikatvā upasampajja viharasi taṃ dhammaṃ rāmo sayaṃ abhiññā sacchikatvā upasampajja pavedesi. Iti yaṃ dhammaṃ rāmo abhiññāsi taṃ tvaṃ dhammaṃ jānāsi, yaṃ tvaṃ dhammaṃ jānāsi taṃ dhammaṃ rāmo abhiññāsi. Iti yādiso rāmo ahosi tādiso tuvaṃ, yādiso tuvaṃ tādiso rāmo ahosi. Ehi dāni, āvuso, tuvaṃ imaṃ gaṇaṃ pariharā’ti. Iti kho, bhāradvāja, udako rāmaputto sabrahmacārī me samāno ācariyaṭṭhāne maṃ ṭhapesi, uḷārāya ca maṃ pūjāya pūjesi. Tassa mayhaṃ, bhāradvāja, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva nevasaññānāsaññāyatanūpapattiyā’ti. So kho ahaṃ, bhāradvāja, taṃ dhammaṃ analaṅkaritvā tasmā dhammā nibbijja apakkamiṃ.  
　　 477. “So kho ahaṃ, bhāradvāja, kiṃkusalagavesī anuttaraṃ santivarapadaṃ pariyesamāno magadhesu anupubbena cārikaṃ caramāno yena uruveḷā senānigamo tadavasariṃ. Tatthaddasaṃ ramaṇīyaṃ bhūmibhāgaṃ, pāsādikañca vanasaṇḍaṃ, nadiñca sandantiṃ setakaṃ supatitthaṃ ramaṇīyaṃ, samantā ca gocaragāmaṃ. Tassa mayhaṃ, bhāradvāja, etadahosi – ‘ramaṇīyo vata, bho, bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo. Alaṃ vatidaṃ kulaputtassa padhānatthikassa padhānāyā’ti So kho ahaṃ, bhāradvāja, tattheva nisīdiṃ– ‘alamidaṃ padhānāyā’ti. Apissu maṃ, bhāradvāja, tisso upamā paṭibhaṃsu anacchariyā pubbe assutapubbā.  
　　 “Seyyathāpi, bhāradvāja, allaṃ kaṭṭhaṃ sasnehaṃ udake nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, bhāradvāja, api nu so puriso amuṃ allaṃ kaṭṭhaṃ sasnehaṃ udake nikkhittaṃ uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “No hidaṃ, bho gotama. Taṃ kissa hetu? Aduñhi, bho gotama, allaṃ kaṭṭhaṃ sasnehaṃ, tañca pana udake nikkhittaṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi avūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṃ na suppahīno hoti na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No capi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti abhabbāva te ñāṇāya dassanāya anuttarāya sambodhāya. Ayaṃ kho maṃ, bhāradvāja, paṭhamā upamā paṭibhāsi anacchariyā pubbe assutapubbā.  
　　 478. “Aparāpi kho maṃ, bhāradvāja, dutiyā upamā paṭibhāsi anacchariyā pubbe assutapubbā. Seyyathāpi, bhāradvāja, allaṃ kaṭṭhaṃ sasnehaṃ ārakā udakā thale nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, bhāradvāja, api nu so puriso amuṃ allaṃ kaṭṭhaṃ sasnehaṃ ārakā udakā thale nikkhittaṃ uttarāraṇiṃ ādāya abhimanthento aggiṃ abhinibbatteyya tejo pātukareyyā”ti? “No hidaṃ, bho gotama. Taṃ kissa hetu? Aduñhi, bho gotama, allaṃ kaṭṭhaṃ sasnehaṃ, kiñcāpi ārakā udakā thale nikkhittaṃ; yāvadeva ca pana so puriso kilamathassa vighātassa bhāgī assā”ti. “Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṃ na suppahīno hoti na suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya sambodhāya. Ayaṃ kho maṃ, bhāradvāja, dutiyā upamā paṭibhāsi anacchariyā pubbe assutapubbā.  
　　 479. “Aparāpi kho maṃ, bhāradvāja, tatiyā upamā paṭibhāsi anacchariyā pubbe assutapubbā. Seyyathāpi, bhāradvāja, sukkhaṃ kaṭṭhaṃ koḷāpaṃ ārakā udakā thale nikkhittaṃ. Atha puriso āgaccheyya uttarāraṇiṃ ādāya– ‘aggiṃ abhinibbattessāmi, tejo pātukarissāmī’ti. Taṃ kiṃ maññasi, bhāradvāja, api nu so puriso amuṃ sukkhaṃ kaṭṭhaṃ koḷāpaṃ ārakā udakā thale nikkhittaṃ uttarāraṇiṃ ādāya abhimanthento aggiṃ abhinibbatteyya, tejo pātukareyyā”ti? “Evaṃ bho gotama. Taṃ kissa hetu? Aduñhi, bho gotama, sukkhaṃ kaṭṭhaṃ koḷāpaṃ, tañca pana ārakā udakā thale nikkhittan”ti. “Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti, yo ca nesaṃ kāmesu kāmacchando kāmasneho kāmamucchā kāmapipāsā kāmapariḷāho so ca ajjhattaṃ suppahīno hoti suppaṭippassaddho, opakkamikā cepi te bhonto samaṇabrāhmaṇā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya. Ayaṃ kho maṃ, bhāradvāja, tatiyā upamā paṭibhāsi anacchariyā pubbe assutapubbā. Imā kho maṃ, bhāradvāja, tisso upamā paṭibhaṃsu anacchariyā pubbe assutapubbā.  
　　 480. “Tassa mayhaṃ, bhāradvāja, etadahosi– ‘yaṃnūnāhaṃ dantebhidantamādhāya, jivhāya tāluṃ āhacca, cetasā cittaṃ abhiniggaṇheyyaṃ abhinippīḷeyyaṃ abhisantāpeyyan’ti. So kho ahaṃ, bhāradvāja, dantebhidantamādhāya, jivhāya tāluṃ āhacca, cetasā cittaṃ abhiniggaṇhāmi abhinippīḷemi abhisantāpemi. Tassa mayhaṃ, bhāradvāja, dantebhidantamādhāya, jivhāya tāluṃ āhacca, cetasā cittaṃ abhiniggaṇhato abhinippīḷayato abhisantāpayato kacchehi sedā muccanti. Seyyathāpi, bhāradvāja, balavā puriso dubbalataraṃ purisaṃ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya, evameva kho me, bhāradvāja, dantebhidantamādhāya, jivhāya tāluṃ āhacca, cetasā cittaṃ abhiniggaṇhato abhinippīḷayato abhisantāpayato kacchehi sedā muccanti. Āraddhaṃ kho pana me, bhāradvāja, vīriyaṃ hoti asallīnaṃ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.  
　　 481. “Tassa mayhaṃ, bhāradvāja, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, bhāradvāja, mukhato ca nāsato ca assāsapassāse uparundhiṃ. Tassa mayhaṃ, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṃ nikkhamantānaṃ adhimatto saddo hoti. Seyyathāpi nāma kammāragaggariyā dhamamānāya adhimatto saddo hoti, evameva kho me, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṃ nikkhamantānaṃ adhimatto saddo hoti. Āraddhaṃ kho pana me, bhāradvāja, vīriyaṃ hoti asallīnaṃ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.  
　　 “Tassa mayhaṃ, bhāradvāja, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, bhāradvāja, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti. Seyyathāpi, bhāradvāja, balavā puriso, tiṇhena sikharena muddhani abhimattheyya, evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti. Āraddhaṃ kho pana me, bhāradvāja, vīriyaṃ hoti asallīnaṃ upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.  
　　 “Tassa mayhaṃ, bhāradvāja, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, bhāradvāja, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti. Seyyathāpi, bhāradvāja, balavā puriso daḷhena varattakkhaṇḍena sīse sīsaveṭhaṃ dadeyya, evameva kho, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti. Āraddhaṃ kho pana me, bhāradvāja, vīriyaṃ hoti asallīnaṃ, upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.  
　　 “Tassa mayhaṃ, bhāradvāja, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, bhāradvāja, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti. Seyyathāpi bhāradvāja, dakkho goghātako vā goghātakantevāsī vā tiṇhena govikantanena kucchiṃ parikanteyya, evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṃ parikantanti. Āraddhaṃ kho pana me, bhāradvāja, vīriyaṃ hoti asallīnaṃ upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.  
　　 “Tassa mayhaṃ, bhāradvāja, etadahosi– ‘yaṃnūnāhaṃ appāṇakaṃyeva jhānaṃ jhāyeyyan’ti. So kho ahaṃ, bhāradvāja, mukhato ca nāsato ca kaṇṇato ca assāsapassāse uparundhiṃ. Tassa mayhaṃ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti. Seyyathāpi, bhāradvāja, dve balavanto purisā dubbalataraṃ purisaṃ nānābāhāsu gahetvā aṅgārakāsuyā santāpeyyuṃ samparitāpeyyuṃ, evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṃ ḍāho hoti. Āraddhaṃ kho pana me, bhāradvāja, vīriyaṃ hoti asallīnaṃ, upaṭṭhitā sati asammuṭṭhā, sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato. Apissu maṃ, bhāradvāja, devatā disvā evamāhaṃsu– ‘kālaṅkato samaṇo gotamo’ti. Ekaccā devatā evamāhaṃsu– ‘na kālaṅkato samaṇo gotamo, api ca kālaṅkarotī’ti. Ekaccā devatā evamāhaṃsu – ‘na kālaṅkato samaṇo gotamo, nāpi kālaṅkaroti; arahaṃ samaṇo gotamo, vihārotveva so arahato evarūpo hotī’ti.  
　　 “Tassa mayhaṃ, bhāradvāja, etadahosi– ‘yaṃnūnāhaṃ sabbaso āhārupacchedāya paṭipajjeyyan’ti. Atha kho maṃ, bhāradvāja, devatā upasaṅkamitvā etadavocuṃ– ‘mā kho tvaṃ, mārisa, sabbaso āhārupacchedāya paṭipajji. Sace kho tvaṃ, mārisa, sabbaso āhārupacchedāya paṭipajjissasi, tassa te mayaṃ dibbaṃ ojaṃ lomakūpehi ajjhohāressāma. Tāya tvaṃ yāpessasī’ti. Tassa mayhaṃ, bhāradvāja, etadahosi– ‘ahañceva kho pana sabbaso ajajjitaṃ paṭijāneyyaṃ, imā ca me devatā dibbaṃ ojaṃ lomakūpehi ajjhohāreyyuṃ, tāya cāhaṃ yāpeyyaṃ. Taṃ mamassa musā’ti. So kho ahaṃ, bhāradvāja, tā devatā paccācikkhāmi, ‘halan’ti vadāmi.  
　　 “Tassa mayhaṃ, bhāradvāja, etadahosi– ‘yaṃnūnāhaṃ thokaṃ thokaṃ āhāraṃ āhāreyyaṃ pasataṃ pasataṃ yadi vā muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā hareṇukayūsan’ti. So kho ahaṃ, bhāradvāja, thokaṃ thokaṃ āhāraṃ āhāresiṃ pasataṃ pasataṃ, yadi vā muggayūsaṃ yadi vā kulatthayūsaṃ, yadi vā kaḷāyayūsaṃ, yadi vā hareṇukayūsaṃ. Tassa mayhaṃ, bhāradvāja, thokaṃ thokaṃ āhāraṃ āhārayato pasataṃ pasataṃ, yadi vā muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā hareṇukayūsaṃ, adhimattakasimānaṃ patto kāyo hoti. Seyyathāpi nāma āsītikapabbāni vā kāḷapabbāni vā, evamevassu me aṅgapaccaṅgāni bhavanti tāyevappāhāratāya; seyyathāpi nāma oṭṭhapadaṃ, evamevassu me ānisadaṃ hoti tāyevappāhāratāya; seyyathāpi nāma vaṭṭanāvaḷī, evamevassu me piṭṭhikaṇṭako uṇṇatāvanato hoti tāyevappāhāratāya; seyyathāpi nāma jarasālāya gopānasiyo oluggaviluggā bhavanti, evamevassu me phāsuḷiyo oluggaviluggā bhavanti tāyevappāhāratāya; seyyathāpi nāma gambhīre udapāne udakatārakā gambhīragatā okkhāyikā dissanti, evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya; seyyathāpi nāma tittakālābu āmakacchinno vātātapena saṃphuṭito hoti sammilāto, evamevassu me sīsacchavi saṃphuṭitā hoti sammilātā tāyevappāhāratāya. So kho ahaṃ, bhāradvāja, ‘udaracchaviṃ parimasissāmī’ti piṭṭhikaṇṭakaṃyeva pariggaṇhāmi, ‘piṭṭhikaṇṭakaṃ parimasissāmī’ti udaracchaviṃyeva pariggaṇhāmi; yāvassu me, bhāradvāja, udaracchavi piṭṭhikaṇṭakaṃ allīnā hoti tāyevappāhāratāya. So kho ahaṃ, bhāradvāja ‘vaccaṃ vā muttaṃ vā karissāmī’ti tattheva avakujjo papatāmi tāyevappāhāratāya. So kho ahaṃ, bhāradvāja, imameva kāyaṃ assāsento pāṇinā gattāni anumajjāmi. Tassa mayhaṃ, bhāradvāja, pāṇinā gattāni anumajjato pūtimūlāni lomāni kāyasmā papatanti tāyevappāhāratāya. Apissu maṃ, bhāradvāja, manussā disvā evamāhaṃsu– ‘kāḷo samaṇo gotamo’ti. Ekacce manussā evamāhaṃsu– ‘na kāḷo samaṇo gotamo, sāmo samaṇo gotamo’ti. Ekacce manussā evamāhaṃsu– ‘na kāḷo samaṇo gotamo napi sāmo, maṅguracchavi samaṇo gotamo’ti; yāvassu me, bhāradvāja, tāva parisuddho chavivaṇṇo pariyodāto upahato hoti tāyevappāhāratāya.  
　　 482. “Tassa mayhaṃ, bhāradvāja, etadahosi– ‘ye kho keci atītamaddhānaṃ samaṇā vā brāhmaṇā vā opakkamikā dukkhā tibbā kharā kaṭukā vedanā vedayiṃsu etāvaparamaṃ, nayito bhiyyo; yepi hi keci anāgatamaddhānaṃ samaṇā vā brāhmaṇā vā opakkamikā dukkhā tibbā kharā kaṭukā vedanā vedayissanti, etāvaparamaṃ, nayito bhiyyo; yepi hi keci etarahi samaṇā vā brāhmaṇā vā opakkamikā dukkhā tibbā kharā kaṭukā vedanā vedayanti, etāvaparamaṃ, nayito bhiyyo. Na kho panāhaṃ imāya kaṭukāya dukkarakārikāya adhigacchāmi uttari manussadhammā alamariyañāṇadassanavisesaṃ. Siyā nu kho añño maggo bodhāyā’ti Tassa mayhaṃ bhāradvāja, etadahosi– ‘abhijānāmi kho panāhaṃ pitu sakkassa kammante sītāya jambucchāyāya nisinno vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharitā. Siyā nu kho eso maggo bodhāyā’ti? Tassa mayhaṃ, bhāradvāja, satānusāri viññāṇaṃ ahosi– ‘eseva maggo bodhāyā’ti. Tassa mayhaṃ, bhāradvāja, etadahosi– ‘kiṃ nu kho ahaṃ tassa sukhassa bhāyāmi yaṃ taṃ sukhaṃ aññatreva kāmehi aññatra akusalehi dhammehī’ti? Tassa mayhaṃ, bhāradvāja, etadahosi– ‘na kho ahaṃ tassa sukhassa bhāyāmi yaṃ taṃ sukhaṃ aññatreva kāmehi aññatra akusalehi dhammehī’ti.  
　　 483. “Tassa mayhaṃ, bhāradvāja, etadahosi– ‘na kho taṃ sukaraṃ sukhaṃ adhigantuṃ evaṃ adhimattakasimānaṃ pattakāyena. Yaṃnūnāhaṃ oḷārikaṃ āhāraṃ āhāreyyaṃ odanakummāsan’ti. So kho ahaṃ, bhāradvāja, oḷārikaṃ āhāraṃ āhāresiṃ odanakummāsaṃ. Tena kho pana maṃ, bhāradvāja, samayena pañcavaggiyā bhikkhū paccupaṭṭhitā honti– ‘yaṃ kho samaṇo gotamo dhammaṃ adhigamissati taṃ no ārocessatī’ti. Yato kho ahaṃ, bhāradvāja, oḷārikaṃ āhāraṃ āhāresiṃ odanakummāsaṃ, atha me te pañcavaggiyā bhikkhū nibbijja pakkamiṃsu– ‘bāhulliko samaṇo gotamo padhānavibbhanto āvatto bāhullāyā’ti.  
　　 “So kho ahaṃ, bhāradvāja, oḷārikaṃ āhāraṃ āhāretvā balaṃ gahetvā vivicceva kāmehi …pe… paṭhamaṃ jhānaṃ upasampajja vihāsiṃ. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ… tatiyaṃ jhānaṃ… catutthaṃ jhānaṃ upasampajja vihāsiṃ.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmesiṃ. So anekavihitaṃ pubbenivāsaṃ anussarāmi, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarāmi. Ayaṃ kho me, bhāradvāja, rattiyā paṭhame yāme paṭhamā vijjā adhigatā, avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato.  
　　 484. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmesiṃ. So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi …pe… ayaṃ kho me, bhāradvāja, rattiyā majjhime yāme dutiyā vijjā adhigatā, avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. So ‘idaṃ dukkhan’ti yathābhūtaṃ abbhaññāsiṃ, ‘ayaṃ dukkhasamudayo’ti yathābhūtaṃ abbhaññāsiṃ, ‘ayaṃ dukkhanirodho’ti yathābhūtaṃ abbhaññāsiṃ, ‘ayaṃ dukkhanirodhagāminī paṭipadā’ti yathābhūtaṃ abbhaññāsiṃ; ‘ime āsavā’ti yathābhūtaṃ abbhaññāsiṃ, ‘ayaṃ āsavasamudayo’ti yathābhūtaṃ abbhaññāsiṃ, ‘ayaṃ āsavanirodho’ti yathābhūtaṃ abbhaññāsiṃ, ‘ayaṃ āsavanirodhagāminī paṭipadā’ti yathābhūtaṃ abbhaññāsiṃ. Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha. Vimuttasmiṃ vimuttamiti ñāṇaṃ ahosi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsiṃ. Ayaṃ kho me, bhāradvāja, rattiyā pacchime yāme tatiyā vijjā adhigatā, avijjā vihatā, vijjā uppannā; tamo vihato, āloko uppanno; yathā taṃ appamattassa ātāpino pahitattassa viharato”ti.  
　　 485. Evaṃ vutte, saṅgāravo māṇavo bhagavantaṃ etadavoca– “aṭṭhitavataṃ bhoto gotamassa padhānaṃ ahosi, sappurisavataṃ bhoto gotamassa padhānaṃ ahosi; yathā taṃ arahato sammāsambuddhassa. Kiṃ nu kho, bho gotama, atthi devā”ti ? “Ṭhānaso metaṃ, bhāradvāja, viditaṃ yadidaṃ– adhidevā”ti. “Kiṃ nu kho, bho gotama, ‘atthi devā’ti puṭṭho samāno ‘ṭhānaso metaṃ, bhāradvāja viditaṃ yadidaṃ adhidevā’ti vadesi. Nanu, bho gotama, evaṃ sante tucchā musā hotī”ti? “‘Atthi devā’ti, bhāradvāja, puṭṭho samāno ‘atthi devā’ti yo vadeyya, ‘ṭhānaso me viditā’ti yo vadeyya; atha khvettha viññunā purisena ekaṃsena niṭṭhaṃ gantabbaṃ yadidaṃ– ‘atthi devā’”ti. “Kissa pana me bhavaṃ gotamo ādikeneva na byākāsī”ti? “Uccena sammataṃ kho etaṃ, bhāradvāja, lokasmiṃ yadidaṃ– ‘atthi devā’”ti.  
　　 486. Evaṃ vutte, saṅgāravo māṇavo bhagavantaṃ etadavoca– “abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya– cakkhumanto rūpāni dakkhantīti– evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.  
　　 Saṅgāravasuttaṃ niṭṭhitaṃ dasamaṃ.  
　　 Brāhmaṇavaggo niṭṭhito pañcamo.  
　　 Tassuddānaṃ–  
　　 Brahmāyu selassalāyano, ghoṭamukho ca brāhmaṇo;  
　　 Caṅkī esu dhanañjāni, vāseṭṭho subhagāravoti.  
　　 Idaṃ vaggānamuddānaṃ–  
　　 Vaggo gahapati bhikkhu, paribbājakanāmako;  
　　 Rājavaggo brāhmaṇoti, pañca majjhima-āgame.  
　　 Majjhimapaṇṇāsakaṃ samattaṃ.