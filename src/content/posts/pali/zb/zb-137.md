---
title: 中部137经:六处分别经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
中部137经 六处分别经

我曾这样听闻：一时，世尊住舍卫城祇树给孤独园。于是，世尊对众比丘说：“比丘们！”“世尊！”那些比丘回答世尊。世尊说：“比丘们，我将为你们宣说六处分别。你们谛听，善加作意；我将要说。”“是，世尊。”那些比丘回答世尊。世尊说：

“当知有六内处，当知有六外处，当知有六识身，当知有六触身，当知有十八意巡行，当知有三十六有情句，于此当依此舍此，三种正念处是圣者所行，圣者行此，导师堪能教导大众，彼被称为调御师中无上、调御丈夫之御者。——这是六处分别的纲要。

“‘当知有六内处。’——此话已被说。此是依据什么而说呢？‘眼处、耳处、鼻处、舌处、身处、意处——当知有六内处。’——此话已说，此是依据此而说。

“‘当知有六外处。’——此话已被说。此是依据什么而说呢？‘色处、声处、香处、味处、触处、法处——当知有六外处。’——此话已说，此是依据此而说。

“‘当知有六识身。’——此话已被说。此是依据什么而说呢？‘眼识、耳识、鼻识、舌识、身识、意识——当知有六识身。’——此话已说，此是依据此而说。

“‘当知有六触身。’——此话已被说。此是依据什么而说呢？‘眼触、耳触、鼻触、舌触、身触、意触——当知有六触身。’——此话已说，此是依据此而说。

“‘当知有十八意巡行。’——此话已被说。此是依据什么而说呢？‘以眼见色后，巡行悦意之色，巡行不悦意之色，巡行舍离之色。以耳闻声后……以鼻嗅香后……以舌尝味后……以身触触后……以意知法后，巡行悦意之法，巡行不悦意之法，巡行舍离之法。如此，六悦意巡行，六不悦意巡行，六舍离巡行，当知有十八意巡行。’——此话已说，此是依据此而说。

“‘当知有三十六有情句。’——此话已被说。此是依据什么而说呢？六居家喜，六出离喜，六居家忧，六出离忧，六居家舍，六出离舍。其中，何为六居家喜？以眼识所识的色，若可爱、可喜、可意、悦意、与世俗欲乐相关，获得此色，或因观察已获得，或因回忆过去已获得、已灭尽、已变坏的色，而生起喜。像这样的喜，被称为居家喜。以耳识所识的声音……以鼻识所识的香……以舌识所识的味……以身识所识的触……以意识所识的法，若可爱、可喜、可意……而生起喜。像这样的喜，被称为居家喜。此即六居家喜。

“其中，何为六出离喜？了知色之无常性，其变易、离染、灭尽，‘以前的色，现在的色，所有这些色都是无常、苦、变易法。’如此如实以正慧观察后，而生起喜。像这样的喜，被称为出离喜。了知声之无常性……香之无常性……味之无常性……触之无常性……了知法之无常性，其变易、离染、灭尽，‘以前的法，现在的法，所有这些法都是无常、苦、变易法。’如此如实以正慧观察后，而生起喜。像这样的喜，被称为出离喜。此即六出离喜。

“其中，何为六居家忧？以眼识所识的色……以耳识所识的声音……以鼻识所识的香……以舌识所识的味……以身识所识的触……以意识所识的法，若可爱、可喜、可意、悦意、与世俗欲乐相关，未获得此法，或因观察未获得，或因回忆过去未获得、已灭尽、已变坏的法，而生起忧。像这样的忧，被称为居家忧。此即六居家忧。

“其中，何为六出离忧？了知色之无常性，其变易、离染、灭尽，‘以前的色，现在的色，所有这些色都是无常、苦、变易法。’如此如实以正慧观察后，对无上解脱生起渴望——‘我何时才能证入圣者现在所证入的境界而住呢？’如此因对无上解脱生起渴望而生起渴望的忧。像这样的忧，被称为出离忧。了知声之无常性……香之无常性……味之无常性……触之无常性……了知法之无常性，其变易、离染、灭尽，‘以前的法，现在的法，所有这些法都是无常、苦、变易法。’如此如实以正慧观察后，对无上解脱生起渴望——‘我何时才能证入圣者现在所证入的境界而住呢？’如此因对无上解脱生起渴望而生起渴望的忧。像这样的忧，被称为出离忧。此即六出离忧。

“其中，何为六居家舍？以眼见色后，愚痴、迷惑、凡夫、不明了、不理解异熟、不见过患、未闻法的凡夫生起舍。像这样的舍，不超越色。因此，此舍被称为‘居家’。以耳闻声后……以鼻嗅香后……以舌尝味后……以身触触后……以意知法后，愚痴、迷惑、凡夫、不明了、不理解异熟、不见过患、未闻法的凡夫生起舍。像这样的舍，不超越法。因此，此舍被称为‘居家’。此即六居家舍。

“其中，何为六出离舍？了知色之无常性，其变易、离染、灭尽，‘以前的色，现在的色，所有这些色都是无常、苦、变易法。’如此如实以正慧观察后，生起舍。像这样的舍，超越色。因此，此舍被称为‘出离’。了知声之无常性……香之无常性……味之无常性……触之无常性……了知法之无常性，其变易、离染、灭尽，‘以前的法，现在的法，所有这些法都是无常、苦、变易法。’如此如实以正慧观察后，生起舍。像这样的舍，超越法。因此，此舍被称为‘出离’。此即六出离舍。‘当知有三十六有情句。’——此话已说，此是依据此而说。

“‘于此当依此舍此。’——此话已被说；此是依据什么而说呢？比丘们，于此，依止、依靠六出离喜，你们当舍弃、超越六居家喜。如此，这些得以舍弃，得以超越。

“比丘们，于此，依止、依靠六出离忧，你们当舍弃、超越六居家忧。如此，这些得以舍弃，得以超越。

“比丘们，于此，依止、依靠六出离舍，你们当舍弃、超越六居家舍。如此，这些得以舍弃，得以超越。

“比丘们，于此，依止、依靠六出离喜，你们当舍弃、超越六出离忧。如此，这些得以舍弃，得以超越。

“比丘们，于此，依止、依靠六出离舍，你们当舍弃、超越六出离喜。如此，这些得以舍弃，得以超越。

“比丘们，有差别性、依差别性的舍，有一体性、依一体性的舍。比丘们，何为差别性、依差别性的舍呢？比丘们，有对色的舍，有对声的舍，有对香的舍，有对味的舍，有对触的舍——比丘们，此即差别性、依差别性的舍。比丘们，何为一体性、依一体性的舍呢？比丘们，有依止空无边处的舍，有依止识无边处的舍，有依止无所有处的舍，有依止非想非非想处的舍——比丘们，此即一体性、依一体性的舍。

“比丘们，于此，依止、依靠一体性、依一体性的舍，你们当舍弃、超越差别性、依差别性的舍。如此，此得以舍弃，得以超越。

“比丘们，依止、依靠不依执，你们当舍弃、超越一体性、依一体性的舍。如此，此得以舍弃，得以超越。‘于此当依此舍此。’——此话已说，此是依据此而说。

“‘三种正念处是圣者所行，圣者行此，导师堪能教导大众。’——此话已被说；此是依据什么而说呢？比丘们，于此，导师怜愍、慈悲、利益众弟子，为了他们的利益、安乐而说法。他的弟子们不谛听，不专心，不将心置于正智，而是违背导师教诲而行。比丘们，于此，如来既不不悦，也不感受不悦，他以正念正知而住，无漏。比丘们，此即第一正念处是圣者所行，圣者行此，导师堪能教导大众。

“再者，比丘们，导师怜愍、慈悲、利益众弟子，为了他们的利益、安乐而说法。他的一部分弟子不谛听，不专心，不将心置于正智，而是违背导师教诲而行；一部分弟子谛听，专心，将心置于正智，不违背导师教诲而行。比丘们，于此，如来既不不悦，也不感受不悦；既不悦，也不感受悦。他舍弃不悦和悦二者，以正念正知而住，舍离。比丘们，此即第二正念处是圣者所行，圣者行此，导师堪能教导大众。

“再者，比丘们，导师怜愍、慈悲、利益众弟子，为了他们的利益、安乐而说法。他的弟子们谛听，专心，将心置于正智，不违背导师教诲而行。比丘们，于此，如来悦，也感受悦，他以正念正知而住，无漏。比丘们，此即第三正念处是圣者所行，圣者行此，导师堪能教导大众。‘三种正念处是圣者所行，圣者行此，导师堪能教导大众。’——此话已说，此是依据此而说。

“‘彼被称为调御师中无上、调御丈夫之御者。’——此话已被说。此是依据什么而说呢？比丘们，驯象师驯服的象，只向一个方向奔跑——东方、西方、北方或南方。比丘们，驯马师驯服的马，只向一个方向奔跑——东方、西方、北方或南方。比丘们，驯牛师驯服的牛，只向一个方向奔跑——东方、西方、北方或南方。然而，比丘们，被如来、阿罗汉、正等正觉者调御的丈夫，向八个方向奔跑。有色者见色——此为第一方向；内无色想者见外色——此为第二方向；只以清净为胜解——此为第三方向；完全超越色想，排斥想灭尽，不作意种种想，证入空无边处而住，心想‘虚空无边’——此为第四方向；完全超越空无边处，证入识无边处而住，心想‘识无边’——此为第五方向；完全超越识无边处，证入无所有处而住，心想‘什么都没有’——此为第六方向；完全超越无所有处，证入非想非非想处而住——此为第七方向；完全超越非想非非想处，证入想受灭而住——此为第八方向。比丘们，被如来、阿罗汉、正等正觉者调御的丈夫，向这八个方向奔跑。‘彼被称为调御师中无上、调御丈夫之御者。’——此话已说，此是依据此而说。”

世尊如此说了。那些比丘心悦意足，欢喜世尊所说。

六处分别经第七终。  
巴利语经文  
MN.137/(7) Saḷāyatanavibhaṅgasuttaṃ  
　　 304. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “saḷāyatanavibhaṅgaṃ vo, bhikkhave, desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “‘Cha ajjhattikāni āyatanāni veditabbāni, cha bāhirāni āyatanāni veditabbāni, cha viññāṇakāyā veditabbā, cha phassakāyā veditabbā, aṭṭhārasa manopavicārā veditabbā, chattiṃsa sattapadā veditabbā, tatra idaṃ nissāya idaṃ pajahatha, tayo satipaṭṭhānā yadariyo sevati yadariyo sevamāno satthā gaṇamanusāsitumarahati, so vuccati yoggācariyānaṃ anuttaro purisadammasārathī’ti– ayamuddeso saḷāyatanavibhaṅgassa.  
　　 305. “‘Cha ajjhattikāni āyatanāni veditabbānī’ti– iti kho panetaṃ vuttaṃ. Kiñcetaṃ paṭicca vuttaṃ? ‘Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ manāyatanaṃ– cha ajjhattikāni āyatanāni veditabbānī’ti– iti yaṃ taṃ vuttaṃ idametaṃ paṭicca vuttaṃ.  
　　 “‘Cha bāhirāni āyatanāni veditabbānī’ti– iti kho panetaṃ vuttaṃ Kiñcetaṃ paṭicca vuttaṃ? ‘Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ dhammāyatanaṃ– cha bāhirāni āyatanāni veditabbānī’ti– iti yaṃ taṃ vuttaṃ idametaṃ paṭicca vuttaṃ.  
　　 “‘Cha viññāṇakāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? ‘Cakkhuviññāṇaṃ sotaviññāṇaṃ ghānaviññāṇaṃ jivhāviññāṇaṃ kāyaviññāṇaṃ manoviññāṇaṃ– cha viññāṇakāyā veditabbā’ti– iti yaṃ taṃ vuttaṃ idametaṃ paṭicca vuttaṃ.  
　　 “‘Cha phassakāyā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? ‘Cakkhusamphasso sotasamphasso ghānasamphasso jivhāsamphasso kāyasamphasso manosamphasso– cha phassakāyā veditabbā’ti– iti yaṃ taṃ vuttaṃ idametaṃ paṭicca vuttaṃ.  
　　 “‘Aṭṭhārasa manopavicārā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? ‘Cakkhunā rūpaṃ disvā somanassaṭṭhānīyaṃ rūpaṃ upavicarati, domanassaṭṭhānīyaṃ rūpaṃ upavicarati, upekkhāṭṭhānīyaṃ rūpaṃ upavicarati. Sotena saddaṃ sutvā …pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya somanassaṭṭhānīyaṃ dhammaṃ upavicarati, domanassaṭṭhānīyaṃ dhammaṃ upavicarati, upekkhāṭṭhānīyaṃ dhammaṃ upavicarati. Iti cha somanassūpavicārā, cha domanassūpavicārā, cha upekkhūpavicārā, aṭṭhārasa manopavicārā veditabbā’ti– iti yaṃ taṃ vuttaṃ idametaṃ paṭicca vuttaṃ.  
　　 306. “‘Chattiṃsa sattapadā veditabbā’ti– iti kho panetaṃ vuttaṃ. Kiñcetaṃ paṭicca vuttaṃ? Cha gehasitāni somanassāni, cha nekkhammasitāni somanassāni, cha gehasitāni domanassāni, cha nekkhammasitāni domanassāni, cha gehasitā upekkhā, cha nekkhammasitā upekkhā. Tattha katamāni cha gehasitāni somanassāni? Cakkhuviññeyyānaṃ rūpānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ paṭilābhaṃ vā paṭilābhato samanupassato pubbe vā paṭiladdhapubbaṃ atītaṃ niruddhaṃ vipariṇataṃ samanussarato uppajjati somanassaṃ. Yaṃ evarūpaṃ somanassaṃ idaṃ vuccati gehasitaṃ somanassaṃ. Sotaviññeyyānaṃ saddānaṃ… ghānaviññeyyānaṃ gandhānaṃ… jivhāviññeyyānaṃ rasānaṃ… kāyaviññeyyānaṃ phoṭṭhabbānaṃ… manoviññeyyānaṃ dhammānaṃ iṭṭhānaṃ kantānaṃ manāpānaṃ …pe… somanassaṃ. Yaṃ evarūpaṃ somanassaṃ idaṃ vuccati gehasitaṃ somanassaṃ. Imāni cha gehasitāni somanassāni.  
　　 “Tattha katamāni cha nekkhammasitāni somanassāni? Rūpānaṃtveva aniccataṃ viditvā vipariṇāmavirāganirodhaṃ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṃ yathābhūtaṃ sammappaññāya passato uppajjati somanassaṃ. Yaṃ evarūpaṃ somanassaṃ idaṃ vuccati nekkhammasitaṃ somanassaṃ. Saddānaṃtveva… gandhānaṃtveva… rasānaṃtveva… phoṭṭhabbānaṃtveva… dhammānaṃtve aniccataṃ viditvā vipariṇāmavirāganirodhaṃ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṃ yathābhūtaṃ sammappaññāya passato uppajjati somanassaṃ. Yaṃ evarūpaṃ somanassaṃ idaṃ vuccati nekkhammasitaṃ somanassaṃ. Imāni cha nekkhammasitāni somanassāni.  
　　 307. “Tattha katamāni cha gehasitāni domanassāni? Cakkhuviññeyyānaṃ rūpānaṃ …pe… sotaviññeyyānaṃ saddānaṃ… ghānaviññeyyānaṃ gandhānaṃ… jivhāviññeyyānaṃ rasānaṃ… kāyaviññeyyānaṃ phoṭṭhabbānaṃ… manoviññeyyānaṃ dhammānaṃ iṭṭhānaṃ kantānaṃ manāpānaṃ manoramānaṃ lokāmisapaṭisaṃyuttānaṃ appaṭilābhaṃ vā appaṭilābhato samanupassato pubbe vā appaṭiladdhapubbaṃ atītaṃ niruddhaṃ vipariṇataṃ samanussarato uppajjati domanassaṃ. Yaṃ evarūpaṃ domanassaṃ idaṃ vuccati gehasitaṃ domanassaṃ. Imāni cha gehasitāni domanassāni.  
　　 “Tattha katamāni cha nekkhammasitāni domanassāni? Rūpānaṃtveva aniccataṃ viditvā vipariṇāmavirāganirodhaṃ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṃ yathābhūtaṃ sammappaññāya disvā anuttaresu vimokkhesu pihaṃ upaṭṭhāpeti– ‘kudāssu nāmāhaṃ tadāyatanaṃ upasampajja viharissāmi yadariyā etarahi āyatanaṃ upasampajja viharantī’ti iti anuttaresu vimokkhesu pihaṃ upaṭṭhāpayato uppajjati pihapaccayā domanassaṃ. Yaṃ evarūpaṃ domanassaṃ idaṃ vuccati nekkhammasitaṃ domanassaṃ. Saddānaṃtveva …pe… gandhānaṃtveva… rasānaṃtveva… phoṭṭhabbānaṃtveva… dhammānaṃtveva aniccataṃ viditvā vipariṇāmavirāganirodhaṃ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṃ yathābhūtaṃ sammappaññāya disvā anuttaresu vimokkhesu pihaṃ upaṭṭhāpeti– ‘kudāssu nāmāhaṃ tadāyatanaṃ upasampajja viharissāmi yadariyā etarahi āyatanaṃ upasampajja viharantī’ti iti anuttaresu vimokkhesu pihaṃ upaṭṭhāpayato uppajjati pihapaccayā domanassaṃ. Yaṃ evarūpaṃ domanassaṃ idaṃ vuccati nekkhammasitaṃ domanassaṃ. Imāni cha nekkhammasitāni domanassāni.  
　　 308. “Tattha katamā cha gehasitā upekkhā? Cakkhunā rūpaṃ disvā uppajjati upekkhā bālassa mūḷhassa ( ) puthujjanassa anodhijinassa avipākajinassa anādīnavadassāvino assutavato puthujjanassa. Yā evarūpā upekkhā, rūpaṃ sā nātivattati. Tasmā sā upekkhā ‘gehasitā’ti vuccati. Sotena saddaṃ sutvā… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya uppajjati upekkhā bālassa mūḷhassa puthujjanassa anodhijinassa avipākajinassa anādīnavadassāvino assutavato puthujjanassa. Yā evarūpā upekkhā, dhammaṃ sā nātivattati. Tasmā sā upekkhā ‘gehasitā’ti vuccati. Imā cha gehasitā upekkhā.  
　　 “Tattha katamā cha nekkhammasitā upekkhā? Rūpānaṃtveva aniccataṃ viditvā vipariṇāmavirāganirodhaṃ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṃ yathābhūtaṃ sammappaññāya passato uppajjati upekkhā. Yā evarūpā upekkhā, rūpaṃ sā ativattati. Tasmā sā upekkhā ‘nekkhammasitā’ti vuccati. Saddānaṃtveva… gandhānaṃtveva… rasānaṃtveva… phoṭṭhabbānaṃtveva… dhammānaṃtveva aniccataṃ viditvā vipariṇāmavirāganirodhaṃ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṃ yathābhūtaṃ sammappaññāya passato uppajjati upekkhā. Yā evarūpā upekkhā, dhammaṃ sā ativattati. Tasmā sā upekkhā ‘nekkhammasitā’ti vuccati. Imā cha nekkhammasitā upekkhā. ‘Chattiṃsa sattapadā veditabbā’ti– iti yaṃ taṃ vuttaṃ idametaṃ paṭicca vuttaṃ.  
　　 309. “Tatra idaṃ nissāya idaṃ pajahathā”ti– iti kho panetaṃ vuttaṃ; kiñcetaṃ paṭicca vuttaṃ? Tatra, bhikkhave, yāni cha nekkhammasitāni somanassāni tāni nissāya tāni āgamma yāni cha gehasitāni somanassāni tāni pajahatha, tāni samatikkamatha. Evametesaṃ pahānaṃ hoti, evametesaṃ samatikkamo hoti.  
　　 “Tatra, bhikkhave, yāni cha nekkhammasitāni domanassāni tāni nissāya tāni āgamma yāni cha gehasitāni domanassāni tāni pajahatha, tāni samatikkamatha. Evametesaṃ pahānaṃ hoti, evametesaṃ samatikkamo hoti.  
　　 “Tatra, bhikkhave, yā cha nekkhammasitā upekkhā tā nissāya tā āgamma yā cha gehasitā upekkhā tā pajahatha, tā samatikkamatha. Evametāsaṃ pahānaṃ hoti, evametāsaṃ samatikkamo hoti.  
　　 “Tatra, bhikkhave, yāni cha nekkhammasitāni somanassāni tāni nissāya tāni āgamma yāni cha nekkhammasitāni domanassāni tāni pajahatha, tāni samatikkamatha. Evametesaṃ pahānaṃ hoti, evametesaṃ samatikkamo hoti.  
　　 “Tatra, bhikkhave, yā cha nekkhammasitā upekkhā tā nissāya tā āgamma yāni cha nekkhammasitāni somanassāni tāni pajahatha, tāni samatikkamatha. Evametesaṃ pahānaṃ hoti, evametesaṃ samatikkamo hoti.  
　　 310. “Atthi bhikkhave, upekkhā nānattā nānattasitā, atthi upekkhā ekattā ekattasitā. Katamā ca, bhikkhave, upekkhā nānattā nānattasitā? Atthi, bhikkhave, upekkhā rūpesu, atthi saddesu atthi gandhesu, atthi rasesu, atthi phoṭṭhabbesu – ayaṃ, bhikkhave, upekkhā nānattā nānattasitā. Katamā ca, bhikkhave, upekkhā ekattā ekattasitā? Atthi, bhikkhave, upekkhā ākāsānañcāyatananissitā, atthi viññāṇañcāyatananissitā, atthi ākiñcaññāyatananissitā, atthi nevasaññānāsaññāyatananissitā– ayaṃ, bhikkhave, upekkhā ekattā ekattasitā.  
　　 “Tatra, bhikkhave, yāyaṃ upekkhā ekattā ekattasitā taṃ nissāya taṃ āgamma yāyaṃ upekkhā nānattā nānattasitā taṃ pajahatha, taṃ samatikkamatha. Evametissā pahānaṃ hoti, evametissā samatikkamo hoti.  
　　 “Atammayataṃ, bhikkhave, nissāya atammayataṃ āgamma yāyaṃ upekkhā ekattā ekattasitā taṃ pajahatha, taṃ samatikkamatha. Evametissā pahānaṃ hoti, evametissā samatikkamo hoti. ‘Tatra idaṃ nissāya idaṃ pajahathā’ti– iti yaṃ taṃ vuttaṃ idametaṃ paṭicca vuttaṃ.  
　　 311. “‘Tayo satipaṭṭhānā yadariyo sevati, yadariyo sevamāno satthā gaṇamanusāsitumarahatī’ti– iti kho panetaṃ vuttaṃ; kiñcetaṃ paṭicca vuttaṃ? Idha, bhikkhave, satthā sāvakānaṃ dhammaṃ deseti anukampako hitesī anukampaṃ upādāya– ‘idaṃ vo hitāya, idaṃ vo sukhāyā’ti. Tassa sāvakā na sussūsanti, na sotaṃ odahanti, na aññā cittaṃ upaṭṭhapenti vokkamma ca satthusāsanā vattanti. Tatra, bhikkhave, tathāgato na ceva anattamano hoti, na ca anattamanataṃ paṭisaṃvedeti, anavassuto ca viharati sato sampajāno. Idaṃ, bhikkhave, paṭhamaṃ satipaṭṭhānaṃ yadariyo sevati, yadariyo sevamāno satthā gaṇamanusāsitumarahati.  
　　 “Puna caparaṃ, bhikkhave, satthā sāvakānaṃ dhammaṃ deseti anukampako hitesī anukampaṃ upādāya– ‘idaṃ vo hitāya, idaṃ vo sukhāyā’ti. Tassa ekacce sāvakā na sussūsanti, na sotaṃ odahanti, na aññā cittaṃ upaṭṭhapenti, vokkamma ca satthusāsanā vattanti; ekacce sāvakā sussūsanti, sotaṃ odahanti, aññā cittaṃ upaṭṭhapenti, na ca vokkamma satthusāsanā vattanti Tatra, bhikkhave, tathāgato na ceva anattamano hoti, na ca anattamanataṃ paṭisaṃvedeti; na ca attamano hoti, na ca attamanataṃ paṭisaṃvedeti. Anattamanatā ca attamanatā ca– tadubhayaṃ abhinivajjetvā upekkhako viharati sato sampajāno. Idaṃ vuccati, bhikkhave, dutiyaṃ satipaṭṭhānaṃ yadariyo sevati, yadariyo sevamāno satthā gaṇamanusāsitumarahati.  
　　 “Puna caparaṃ, bhikkhave, satthā sāvakānaṃ dhammaṃ deseti anukampako hitesī anukampaṃ upādāya– ‘idaṃ vo hitāya, idaṃ vo sukhāyā’ti. Tassa sāvakā sussūsanti, sotaṃ odahanti, aññācittaṃ upaṭṭhapenti, na ca vokkamma satthusāsanā vattanti. Tatra, bhikkhave, tathāgato attamano ceva hoti, attamanatañca paṭisaṃvedeti, anavassuto ca viharati sato sampajāno. Idaṃ vuccati, bhikkhave, tatiyaṃ satipaṭṭhānaṃ yadariyo sevati, yadariyo sevamāno satthā gaṇamanusāsitumarahati. ‘Tayo satipaṭṭhānā yadariyo sevati, yadariyo sevamāno satthā gaṇamanusāsitumarahatī’ti – iti yaṃ taṃ vuttaṃ idametaṃ paṭicca vuttaṃ.  
　　 312. “‘So vuccati yoggācariyānaṃ anuttaro purisadammasārathī’ti– iti kho panetaṃ vuttaṃ. Kiñcetaṃ paṭicca vuttaṃ? Hatthidamakena, bhikkhave, hatthidammo sārito ekaṃyeva disaṃ dhāvati – puratthimaṃ vā pacchimaṃ vā uttaraṃ vā dakkhiṇaṃ vā. Assadamakena, bhikkhave, assadammo sārito ekaññeva disaṃ dhāvati– puratthimaṃ vā pacchimaṃ vā uttaraṃ vā dakkhiṇaṃ vā. Godamakena, bhikkhave, godammo sārito ekaṃyeva disaṃ dhāvati– puratthimaṃ vā pacchimaṃ vā uttaraṃ vā dakkhiṇaṃ vā. Tathāgatena hi, bhikkhave, arahatā sammāsambuddhena purisadammo sārito aṭṭha disā vidhāvati. Rūpī rūpāni passati– ayaṃ ekā disā; ajjhattaṃ arūpasaññī bahiddhā rūpāni passati– ayaṃ dutiyā disā; subhantveva adhimutto hoti – ayaṃ tatiyā disā; sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati– ayaṃ catutthī disā; sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati– ayaṃ pañcamī disā; sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati– ayaṃ chaṭṭhī disā; sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati– ayaṃ sattamī disā; sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati– ayaṃ aṭṭhamī disā. Tathāgatena, bhikkhave, arahatā sammāsambuddhena purisadammo sārito imā aṭṭha disā vidhāvati. ‘So vuccati yoggācariyānaṃ anuttaro purisadammasārathī’ti– iti yaṃ taṃ vuttaṃ idametaṃ paṭicca vuttan”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Saḷāyatanavibhaṅgasuttaṃ niṭṭhitaṃ sattamaṃ.