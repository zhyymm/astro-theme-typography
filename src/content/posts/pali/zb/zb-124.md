---
title: 中部124经：跋库罗经
pubDate: 2026-01-18 15:25:45
categories: ['巴利三藏']
description: ''
slug: 
tags: [中部]
draft: false
---
我曾这样听闻：

有一次，具寿跋库罗住在王舍城竹林精舍的松鼠饲养处。那时，外道迦叶，跋库罗具寿以前的在家朋友，走近跋库罗具寿。他走近后，与跋库罗具寿相互问候，说完友善而值得记忆的话后，便坐在一旁。

坐在一旁的外道迦叶对跋库罗具寿说：“贤友跋库罗，你出家多久了？”

“贤友，我出家八十年了。”

“那么，贤友跋库罗，在这八十年里，你曾几次行淫？”

“贤友迦叶，你不应该这样问我：‘那么，贤友跋库罗，在这八十年里，你曾几次行淫？’贤友迦叶，你倒是应该这样问我：‘那么，贤友跋库罗，在这八十年里，你曾几次生起欲想？’”

“贤友，我出家八十年了，不曾记得生起过欲想。跋库罗具寿在这八十年里不曾记得生起过欲想，我们也认为这是跋库罗具寿的奇特与不可思议之处。

“贤友，我出家八十年了，不曾记得生起过瞋恚想……（略）……不曾记得生起过恼害想。跋库罗具寿在这八十年里不曾记得生起过恼害想，我们也认为这是跋库罗具寿的奇特与不可思议之处。

“贤友，我出家八十年了，不曾记得生起过欲寻。跋库罗具寿在这八十年里不曾记得生起过欲寻，我们也认为这是跋库罗具寿的奇特与不可思议之处。

“贤友，我出家八十年了，不曾记得生起过瞋恚寻……（略）……不曾记得生起过恼害寻。跋库罗具寿在这八十年里不曾记得生起过恼害寻，我们也认为这是跋库罗具寿的奇特与不可思议之处。

“贤友，我出家八十年了，不曾记得接受过居家衣。跋库罗具寿在这八十年里不曾记得接受过居家衣，我们也认为这是跋库罗具寿的奇特与不可思议之处。

“贤友，我出家八十年了，不曾记得用剪刀剪裁过衣服。跋库罗具寿在这八十年里不曾记得用剪刀剪裁过衣服……（略）……我们也认为这是奇特与不可思议之处。

“贤友，我出家八十年了，不曾记得用针缝补过衣服……（略）……不曾记得用染料染过衣服……不曾记得在制衣架上缝补过衣服……不曾记得帮助同梵行者做过裁缝活……不曾记得接受过邀请……不曾记得生起过‘啊，愿有人邀请我！’这样的念头……不曾记得在俗家屋内坐过……不曾记得在俗家屋内吃过饭……不曾记得细致观察女子的形体特征……不曾记得向女子说法，哪怕是四句偈……不曾记得去过比丘尼的住处……不曾记得向比丘尼说法……不曾记得向式叉摩那说法……不曾记得向沙弥尼说法……不曾记得为别人剃度……不曾记得为别人授戒……不曾记得给予依止……不曾记得服侍过沙弥……不曾记得在浴室洗澡……不曾记得用香粉洗澡……不曾记得帮助同梵行者擦拭身体……不曾记得生起过疾病，哪怕是挤牛奶那么短时间……不曾记得服用过药物，哪怕是一小片青草……不曾记得靠着椅背……不曾记得躺下。跋库罗具寿……（略）……我们也认为这是奇特与不可思议之处。

“贤友，我出家八十年了，不曾记得在乡村的住所安居。跋库罗具寿在这八十年里不曾记得在乡村的住所安居，我们也认为这是跋库罗具寿的奇特与不可思议之处。

“贤友，我只吃过七天的国家供养；第八天就证得了究竟智。跋库罗具寿只吃过七天的国家供养；第八天就证得了究竟智，我们也认为这是跋库罗具寿的奇特与不可思议之处。

“贤友跋库罗，我能否在这法与律中出家，能否受具足戒？”

外道迦叶在这法与律中出家了，受了具足戒。具寿迦叶受具足戒后不久，独自一人，远离尘嚣，精勤、热忱、决意修行，不久就证得了阿罗汉果，即是那些善男子为了究竟的梵行而正确地从在家生活出家到无家生活的目的——在今生亲身体证，具足安住。他了知：“生死已尽，梵行已立，所作已办，不再有今生。”具寿迦叶成为阿罗汉之一。

后来，跋库罗具寿拿着钥匙，一个精舍接着一个精舍地走，说：“贤友们，请过来，贤友们，请过来。我今天将般涅槃了。”“跋库罗具寿拿着钥匙，一个精舍接着一个精舍地走，说：‘贤友们，请过来，贤友们，请过来；我今天将般涅槃了。’我们也认为这是跋库罗具寿的奇特与不可思议之处。”

跋库罗具寿就坐在比丘僧团中间般涅槃了。“跋库罗具寿就坐在比丘僧团中间般涅槃了，我们也认为这是跋库罗具寿的奇特与不可思议之处。”

跋库罗经第四终。

巴利语经文  
MN.124/(4) Bākulasuttaṃ  
　　 209. Evaṃ me sutaṃ– ekaṃ samayaṃ āyasmā bākulo rājagahe viharati veḷuvane kalandakanivāpe. Atha kho acelakassapo āyasmato bākulassa purāṇagihisahāyo yenāyasmā bākulo tenupasaṅkami; upasaṅkamitvā āyasmatā bākulena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho acelakassapo āyasmantaṃ bākulaṃ etadavoca–  
　　 “Kīvaciraṃ pabbajitosi, āvuso bākulā”ti? “Asīti me, āvuso, vassāni pabbajitassā”ti. “Imehi pana te, āvuso bākula, asītiyā vassehi katikkhattuṃ methuno dhammo paṭisevito”ti? “Na kho maṃ, āvuso kassapa, evaṃ pucchitabbaṃ– ‘imehi pana te, āvuso bākula, asītiyā vassehi katikkhattuṃ methuno dhammo paṭisevito’ti. Evañca kho maṃ, āvuso kassapa, pucchitabbaṃ– ‘imehi pana te, āvuso bākula, asītiyā vassehi katikkhattuṃ kāmasaññā uppannapubbā’”ti? ( )  
　　 210. “Asīti me, āvuso vassāni pabbajitassa nābhijānāmi kāmasaññaṃ uppannapubbaṃ. Yaṃpāyasmā bākulo asītiyā vassehi nābhijānāti kāmasaññaṃ uppannapubbaṃ idampi mayaṃ āyasmato bākulassa acchariyaṃ abbhutadhammaṃ dhārema.  
　　 “Asīti me, āvuso, vassāni pabbajitassa nābhijānāmi byāpādasaññaṃ …pe… vihiṃsāsaññaṃ uppannapubbaṃ. Yaṃpāyasmā bākulo asītiyā vassehi nābhijānāti vihiṃsāsaññaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.  
　　 “Asīti me, āvuso, vassāni pabbajitassa nābhijānāmi kāmavitakkaṃ uppannapubbaṃ. Yaṃpāyasmā bākulo asītiyā vassehi nābhijānāti kāmavitakkaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.  
　　 “Asīti me, āvuso, vassāni pabbajitassa nābhijānāmi byāpādavitakkaṃ …pe… vihiṃsāvitakkaṃ uppannapubbaṃ. Yaṃpāyasmā bākulo asītiyā vassehi nābhijānāti vihiṃsāvitakkaṃ uppannapubbaṃ, idampi mayaṃ āyasmato bākulassa acchariyaṃ abbhutadhammaṃ dhārema.  
　　 211. “Asīti me, āvuso, vassāni pabbajitassa nābhijānāmi gahapaticīvaraṃ sāditā. Yaṃpāyasmā bākulo asītiyā vassehi nābhijānāti gahapaticīvaraṃ sāditā, idampi mayaṃ āyasmato bākulassa acchariyaṃ abbhutadhammaṃ dhārema.  
　　 “Asīti me, āvuso, vassāni pabbajitassa nābhijānāmi satthena cīvaraṃ chinditā. Yaṃpāyasmā bākulo asītiyā vassehi nābhijānāti satthena cīvaraṃ chinditā …pe… dhārema.  
　　 “Asīti me, āvuso, vassāni pabbajitassa nābhijānāmi sūciyā cīvaraṃ sibbitā …pe… nābhijānāmi rajanena cīvaraṃ rajitā… nābhijānāmi kathine cīvaraṃ sibbitā… nābhijānāmi sabrahmacārīnaṃ cīvarakamme vicāritā … nābhijānāmi nimantanaṃ sāditā… nābhijānāmi evarūpaṃ cittaṃ uppannapubbaṃ ‘aho vata maṃ koci nimanteyyā’ti… nābhijānāmi antaraghare nisīditā… nābhijānāmi antaraghare bhuñjitā… nābhijānāmi mātugāmassa anubyañjanaso nimittaṃ gahetā… nābhijānāmi mātugāmassa dhammaṃ desitā antamaso catuppadampi gāthaṃ… nābhijānāmi bhikkhunupassayaṃ upasaṅkamitā… nābhijānāmi bhikkhuniyā dhammaṃ desitā… nābhijānāmi sikkhamānāya dhammaṃ desitā… nābhijānāmi sāmaṇeriyā dhammaṃ desitā… nābhijānāmi pabbājetā… nābhijānāmi upasampādetā… nābhijānāmi nissayaṃ dātā… nābhijānāmi sāmaṇeraṃ upaṭṭhāpetā… nābhijānāmi jantāghare nhāyitā… nābhijānāmi cuṇṇena nhāyitā… nābhijānāmi sabrahmacārīgattaparikamme vicāritā … nābhijānāmi ābādhaṃ uppannapubbaṃ, antamaso gaddūhanamattampi… nābhijānāmi bhesajjaṃ upaharitā, antamaso haritakikhaṇḍampi… nābhijānāmi apassenakaṃ apassayitā… nābhijānāmi seyyaṃ kappetā. Yaṃpāyasmā …pe… dhārema.  
　　 “Asīti me, āvuso, vassāni pabbajitassa nābhijānāmi gāmantasenāsane vassaṃ upagantā Yaṃpāyasmā bākulo asītiyā vassehi nābhijānāti gāmantasenāsane vassaṃ upagantā, idampi mayaṃ āyasmato bākulassa acchariyaṃ abbhutadhammaṃ dhārema.  
　　 “Sattāhameva kho ahaṃ, āvuso, saraṇo raṭṭhapiṇḍaṃ bhuñjiṃ; atha aṭṭhamiyaṃ aññā udapādi. Yaṃpāyasmā bākulo sattāhameva saraṇo raṭṭhapiṇḍaṃ bhuñji; atha aṭṭhamiyaṃ aññā udapādi idampi mayaṃ āyasmato bākulassa acchariyaṃ abbhutadhammaṃ dhārema.  
　　 212. “Labheyyāhaṃ, āvuso bākula, imasmiṃ dhammavinaye pabbajjaṃ, labheyyaṃ upasampadan”ti. Alattha kho acelakassapo imasmiṃ dhammavinaye pabbajjaṃ, alattha upasampadaṃ. Acirūpasampanno panāyasmā kassapo eko vūpakaṭṭho appamatto ātāpī pahitatto viharanto nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro kho panāyasmā kassapo arahataṃ ahosi.  
　　 Atha kho āyasmā bākulo aparena samayena avāpuraṇaṃ ādāya vihārena vihāraṃ upasaṅkamitvā evamāha– “abhikkamathāyasmanto, abhikkamathāyasmanto. Ajja me parinibbānaṃ bhavissatī”ti. “Yaṃpāyasmā bākulo avāpuraṇaṃ ādāya vihārena vihāraṃ upasaṅkamitvā evamāha– ‘abhikkamathāyasmanto, abhikkamathāyasmanto; ajja me parinibbānaṃ bhavissatī’ti, idampi mayaṃ āyasmato bākulassa acchariyaṃ abbhutadhammaṃ dhārema”.  
　　 Āyasmā bākulo majjhe bhikkhusaṅghassa nisinnakova parinibbāyi. “Yaṃpāyasmā bākulo majjhe bhikkhusaṅghassa nisinnakova parinibbāyi, idampi mayaṃ āyasmato bākulassa acchariyaṃ abbhutadhammaṃ dhāremā”ti.  
　　 Bākulasuttaṃ niṭṭhitaṃ catutthaṃ.