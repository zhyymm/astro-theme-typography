---
title: 中部78经：沙门文达子经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
我曾这样听闻，有一次，世尊住在舍卫城祇园精舍给孤独园。当时，游方者郁伽诃摩那，即沙门文达子，与五百名游方者住在一个叫提那度迦池、只有一个大厅的末利园中，宣说教义。那时，木匠般阇甘伽白天从舍卫城出发，准备去见世尊。于是，木匠般阇甘伽心想：“现在不是见世尊的时候，世尊正在禅定。那些心意修行的比丘们也非会见之时，他们正在禅定。不如我去提那度迦池、只有一个大厅的末利园，去见游方者郁伽诃摩那，即沙门文达子。”于是，木匠般阇甘伽就去了提那度迦池、只有一个大厅的末利园，到了游方者郁伽诃摩那，即沙门文达子那里。

那时，游方者郁伽诃摩那，即沙门文达子，正与大批游方者坐在一起，大声喧哗，说着各种无益的闲话，例如：谈论国王，谈论盗贼，谈论大臣，谈论军队，谈论恐惧，谈论战争，谈论食物，谈论饮料，谈论衣服，谈论卧具，谈论花鬘，谈论香水，谈论亲属，谈论车乘，谈论乡村，谈论城镇，谈论城市，谈论国家，谈论妇女，谈论英雄，谈论巷道，谈论饮酒处，谈论前世亡者，谈论各种不同之事，谈论世间，谈论大海，谈论此生来世，等等。

游方者郁伽诃摩那，即沙门文达子，远远地看到木匠般阇甘伽走来。看到后，他对自己的随众说：“诸位请安静，诸位不要发出声音；沙门瞿昙的弟子木匠般阇甘伽来了。凡是住在舍卫城的沙门瞿昙的穿白衣的在家弟子，木匠般阇甘伽是他们中的一位。那些尊者们喜欢安静，被安静所教化，赞美安静；也许他们会认为安静的随众才值得去亲近。”于是，那些游方者都安静了下来。

于是，木匠般阇甘伽走到游方者郁伽诃摩那，即沙门文达子那里；走到后，与游方者郁伽诃摩那，即沙门文达子，互相问候。问候完毕，他坐在一旁。游方者郁伽诃摩那，即沙门文达子，对坐在一旁的木匠般阇甘伽说：“居士，我宣说具备四种法的男子，他是圆满善的，究竟善的，达到最高成就的，无可争议的沙门。是哪四种呢？居士，此人身不作恶业，口不说恶语，心不起恶念，不以邪命维生——居士，我宣说具备这四种法的男子，他是圆满善的，究竟善的，达到最高成就的，无可争议的沙门。”

于是，木匠般阇甘伽既不赞同也不反对游方者郁伽诃摩那，即沙门文达子，所说的话。他不赞同也不反对，从座位上起身离开了：“我要去世尊那里了解他这番话的意义。”于是，木匠般阇甘伽去了世尊那里；走到后，礼敬世尊，坐在一旁。坐在一旁的木匠般阇甘伽将他与游方者郁伽诃摩那，即沙门文达子，之间的所有对话都报告了世尊。

听了这话，世尊对木匠般阇甘伽说：“居士，如果这样，那么一个年幼的、愚蠢的、躺着的婴儿，将是圆满善的，究竟善的，达到最高成就的，无可争议的沙门，正如游方者郁伽诃摩那，即沙门文达子，所说。居士，年幼的、愚蠢的、躺着的婴儿甚至没有‘身体’的概念，又怎么会用身体作恶业呢，除了仅仅的蠕动！居士，年幼的、愚蠢的、躺着的婴儿甚至没有‘言语’的概念，又怎么会说恶语呢，除了仅仅的哭泣！居士，年幼的、愚蠢的、躺着的婴儿甚至没有‘思想’的概念，又怎么会心起恶念呢，除了仅仅的喃语！居士，年幼的、愚蠢的、躺着的婴儿甚至没有‘生计’的概念，又怎么会以邪命维生呢，除了母亲的乳汁！居士，如果这样，那么一个年幼的、愚蠢的、躺着的婴儿，将是圆满善的，究竟善的，达到最高成就的，无可争议的沙门，正如游方者郁伽诃摩那，即沙门文达子，所说。”

“居士，我宣说具备四种法的男子，他既不是圆满善的，也不是究竟善的，也没有达到最高成就的，也不是无可争议的沙门，但他却胜过这个年幼的、愚蠢的、躺着的婴儿。是哪四种呢？居士，此人身不作恶业，口不说恶语，心不起恶念，不以邪命维生——居士，我宣说具备这四种法的男子，他既不是圆满善的，也不是究竟善的，也没有达到最高成就的，也不是无可争议的沙门，但他却胜过这个年幼的、愚蠢的、躺着的婴儿。

“居士，我宣说具备十种法的男子，他是圆满善的，究竟善的，达到最高成就的，无可争议的沙门。这些是不善戒；居士，我说它们是应该知道的。不善戒由这些而生；居士，我说它们是应该知道的。不善戒在此处无余止息；居士，我说它们是应该知道的。如此实践，即是实践不善戒的止息；居士，我说它们是应该知道的。

“这些是善戒；居士，我说它们是应该知道的。善戒由这些而生；居士，我说它们是应该知道的。善戒在此处无余止息；居士，我说它们是应该知道的。如此实践，即是实践善戒的止息；居士，我说它们是应该知道的。

“这些是不善思；居士，我说它们是应该知道的。不善思由这些而生；居士，我说它们是应该知道的。不善思在此处无余止息；居士，我说它们是应该知道的。如此实践，即是实践不善思的止息；居士，我说它们是应该知道的。

“这些是善思；居士，我说它们是应该知道的。善思由这些而生；居士，我说它们是应该知道的。善思在此处无余止息；居士，我说它们是应该知道的。如此实践，即是实践善思的止息；居士，我说它们是应该知道的。

“居士，何为不善戒？不善身业，不善语业，邪命——居士，这些被称为不善戒。

“居士，这些不善戒由何而生？它们的生起已被说明。应该说‘由心而生’。是何心？心也多种多样，种类繁多。贪婪的心，瞋恚的心，愚痴的心，不善戒由此而生。

“居士，这些不善戒在何处无余止息？它们的止息已被说明。居士，在此处，比丘舍弃身恶行，修习身善行；舍弃语恶行，修习语善行；舍弃意恶行，修习意善行；舍弃邪命，以正命维生——在此处，这些不善戒无余止息。

“居士，如何实践，即是实践不善戒的止息？居士，在此处，比丘为了使未生之恶不善法不生而生起意欲，努力，精进，提起心，策励；为了断除已生之恶不善法而生起意欲，努力，精进，提起心，策励；为了使未生之善法生起而生起意欲，努力，精进，提起心，策励；为了使已生之善法住立、不忘失、增长、遍满、修习、圆满而生起意欲，努力，精进，提起心，策励。居士，如此实践，即是实践不善戒的止息。

“居士，何为善戒？善身业，善语业，居士，我也将纯净的生计称为戒。居士，这些被称为善戒。

“居士，这些善戒由何而生？它们的生起已被说明。应该说‘由心而生’。是何心？心也多种多样，种类繁多。无贪的心，无瞋的心，无痴的心，善戒由此而生。

“居士，这些善戒在何处无余止息？它们的止息已被说明。居士，在此处，比丘持戒，但不执著于戒，并如实了知那心解脱、慧解脱；在此处，那些善戒无余止息。

“居士，如何实践，即是实践善戒的止息？居士，在此处，比丘为了使未生之恶不善法不生而生起意欲，努力，精进，提起心，策励；为了断除已生之恶不善法而……为了使未生之善法生起而……为了使已生之善法住立、不忘失、增长、遍满、修习、圆满而生起意欲，努力，精进，提起心，策励。居士，如此实践，即是实践善戒的止息。

“居士，何为不善思？欲思、瞋思、害思——居士，这些被称为不善思。

“居士，这些不善思由何而生？它们的生起已被说明。应该说‘由想而生’。是何想？想也多种多样，种类繁多。欲想、瞋想、害想——不善思由此而生。

“居士，这些不善思在何处无余止息？它们的止息已被说明。居士，在此处，比丘离诸欲……安住于初禅；在此处，这些不善思无余止息。

“居士，如何实践，即是实践不善思的止息？居士，在此处，比丘为了使未生之恶不善法不生而生起意欲，努力，精进，提起心，策励；为了断除已生之恶不善法而……为了使未生之善法生起而……为了使已生之善法住立、不忘失、增长、遍满、修习、圆满而生起意欲，努力，精进，提起心，策励。居士，如此实践，即是实践不善思的止息。

“居士，何为善思？出离思、无瞋思、无害思——居士，这些被称为善思。

“居士，这些善思由何而生？它们的生起已被说明。应该说‘由想而生’。是何想？想也多种多样，种类繁多。出离想、无瞋想、无害想——善思由此而生。

“居士，这些善思在何处无余止息？它们的止息已被说明。居士，在此处，比丘息灭寻伺……安住于第二禅；在此处，这些善思无余止息。

“居士，如何实践，即是实践善思的止息？居士，在此处，比丘为了使未生之恶不善法不生而生起意欲，努力，精进，提起心，策励；为了断除已生之恶不善法而……为了使未生之善法生起而……为了使已生之善法住立、不忘失、增长、遍满、修习、圆满而生起意欲，努力，精进，提起心，策励。居士，如此实践，即是实践善思的止息。

“居士，我宣说具备哪十种法的男子是圆满善的，究竟善的，达到最高成就的，无可争议的沙门呢？居士，在此处，比丘具备无学正见，具备无学正思，具备无学正语，具备无学正业，具备无学正命，具备无学正精进，具备无学正念，具备无学正定，具备无学正智，具备无学正解脱——居士，我宣说具备这十种法的男子是圆满善的，究竟善的，达到最高成就的，无可争议的沙门。”

世尊如是说。木匠般阇甘伽对世尊所说之法心生欢喜，加以赞叹。

沙门文达子经第八终。  
MN.78/(8) Samaṇamuṇḍikasuttaṃ  
　　 260. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena uggāhamāno paribbājako samaṇamuṇḍikāputto samayappavādake tindukācīre ekasālake mallikāya ārāme paṭivasati mahatiyā paribbājakaparisāya saddhiṃ pañcamattehi paribbājakasatehi. Atha kho pañcakaṅgo thapati sāvatthiyā nikkhami divā divassa bhagavantaṃ dassanāya. Atha kho pañcakaṅgassa thapatissa etadahosi– “akālo kho tāva bhagavantaṃ dassanāya; paṭisallīno bhagavā. Manobhāvaniyānampi bhikkhūnaṃ asamayo dassanāya; paṭisallīnā manobhāvaniyā bhikkhū. Yaṃnūnāhaṃ yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkameyyan”ti. Atha kho pañcakaṅgo thapati yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkami.  
　　 Tena kho pana samayena uggāhamāno paribbājako samaṇamuṇḍikāputto mahatiyā paribbājakaparisāya saddhiṃ nisinno hoti unnādiniyā uccāsaddamahāsaddāya anekavihitaṃ tiracchānakathaṃ kathentiyā, seyyathidaṃ– rājakathaṃ corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ lokakkhāyikaṃ samuddakkhāyikaṃ itibhavābhavakathaṃ iti vā.  
　　 Addasā kho uggāhamāno paribbājako samaṇamuṇḍikāputto pañcakaṅgaṃ thapatiṃ dūratova āgacchantaṃ. Disvāna sakaṃ parisaṃ saṇṭhāpesi– “appasaddā bhonto hontu, mā bhonto saddamakattha; ayaṃ samaṇassa gotamassa sāvako āgacchati pañcakaṅgo thapati. Yāvatā kho pana samaṇassa gotamassa sāvakā gihī odātavasanā sāvatthiyaṃ paṭivasanti ayaṃ tesaṃ aññataro pañcakaṅgo thapati. Appasaddakāmā kho pana te āyasmanto appasaddavinītā appasaddassa vaṇṇavādino; appeva nāma appasaddaṃ parisaṃ viditvā upasaṅkamitabbaṃ maññeyyā”ti. Atha kho te paribbājakā tuṇhī ahesuṃ.  
　　 261. Atha kho pañcakaṅgo thapati yena uggāhamāno paribbājako samaṇamuṇḍikāputto tenupasaṅkami; upasaṅkamitvā uggāhamānena paribbājakena samaṇamuṇḍikāputtena saddhiṃ sammodi Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho pañcakaṅgaṃ thapatiṃ uggāhamāno paribbājako samaṇamuṇḍikāputto etadavoca– “catūhi kho ahaṃ, gahapati, dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ. Katamehi catūhi? Idha, gahapati, na kāyena pāpakammaṃ karoti, na pāpakaṃ vācaṃ bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati – imehi kho ahaṃ, gahapati, catūhi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhan”ti.  
　　 Atha kho pañcakaṅgo thapati uggāhamānassa paribbājakassa samaṇamuṇḍikāputtassa bhāsitaṃ neva abhinandi nappaṭikkosi. Anabhinanditvā appaṭikkositvā uṭṭhāyāsanā pakkāmi– “bhagavato santike etassa bhāsitassa atthaṃ ājānissāmī”ti. Atha kho pañcakaṅgo thapati yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho pañcakaṅgo thapati yāvatako ahosi uggāhamānena paribbājakena samaṇamuṇḍikāputtena saddhiṃ kathāsallāpo taṃ sabbaṃ bhagavato ārocesi.  
　　 262. Evaṃ vutte, bhagavā pañcakaṅgaṃ thapatiṃ etadavoca – “evaṃ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṃ. Daharassa hi, thapati, kumārassa mandassa uttānaseyyakassa kāyotipi na hoti, kuto pana kāyena pāpakammaṃ karissati, aññatra phanditamattā! Daharassa hi, thapati, kumārassa mandassa uttānaseyyakassa vācātipi na hoti, kuto pana pāpakaṃ vācaṃ bhāsissati, aññatra roditamattā Daharassa hi, thapati, kumārassa mandassa uttānaseyyakassa saṅkappotipi na hoti, kuto pana pāpakaṃ saṅkappaṃ saṅkappissati, aññatra vikūjitamattā ! Daharassa hi, thapati, kumārassa mandassa uttānaseyyakassa ājīvotipi na hoti, kuto pana pāpakaṃ ājīvaṃ ājīvissati, aññatra mātuthaññā! Evaṃ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṃ.  
　　 263. “Catūhi kho ahaṃ, thapati, dhammehi samannāgataṃ purisapuggalaṃ paññapemi na ceva sampannakusalaṃ na paramakusalaṃ na uttamapattipattaṃ samaṇaṃ ayojjhaṃ, api cimaṃ daharaṃ kumāraṃ mandaṃ uttānaseyyakaṃ samadhigayha tiṭṭhati. Katamehi catūhi? Idha, thapati, na kāyena pāpakammaṃ karoti, na pāpakaṃ vācaṃ bhāsati, na pāpakaṃ saṅkappaṃ saṅkappeti, na pāpakaṃ ājīvaṃ ājīvati– imehi kho ahaṃ, thapati, catūhi dhammehi samannāgataṃ purisapuggalaṃ paññapemi na ceva sampannakusalaṃ na paramakusalaṃ na uttamapattipattaṃ samaṇaṃ ayojjhaṃ, api cimaṃ daharaṃ kumāraṃ mandaṃ uttānaseyyakaṃ samadhigayha tiṭṭhati.  
　　 “Dasahi kho ahaṃ, thapati, dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ. Ime akusalā sīlā; tamahaṃ, thapati, veditabbanti vadāmi. Itosamuṭṭhānā akusalā sīlā; tamahaṃ, thapati, veditabbanti vadāmi. Idha akusalā sīlā aparisesā nirujjhanti; tamahaṃ, thapati, veditabbanti vadāmi. Evaṃ paṭipanno akusalānaṃ sīlānaṃ nirodhāya paṭipanno hoti; tamahaṃ, thapati, veditabbanti vadāmi.  
　　 “Ime kusalā sīlā; tamahaṃ, thapati, veditabbanti vadāmi. Itosamuṭṭhānā kusalā sīlā; tamahaṃ, thapati, veditabbanti vadāmi. Idha kusalā sīlā aparisesā nirujjhanti; tamahaṃ, thapati, veditabbanti vadāmi. Evaṃ paṭipanno kusalānaṃ sīlānaṃ nirodhāya paṭipanno hoti; tamahaṃ, thapati, veditabbanti vadāmi.  
　　 “Ime akusalā saṅkappā; tamahaṃ, thapati, veditabbanti vadāmi. Itosamuṭṭhānā akusalā saṅkappā tamahaṃ, thapati, veditabbanti vadāmi. Idha akusalā saṅkappā aparisesā nirujjhanti; tamahaṃ, thapati, veditabbanti vadāmi. Evaṃ paṭipanno akusalānaṃ saṅkappānaṃ nirodhāya paṭipanno hoti; tamahaṃ, thapati, veditabbanti vadāmi.  
　　 “Ime kusalā saṅkappā; tamahaṃ, thapati, veditabbanti vadāmi. Itosamuṭṭhānā kusalā saṅkappā tamahaṃ, thapati, veditabbanti vadāmi. Idha kusalā saṅkappā aparisesā nirujjhanti; tamahaṃ, thapati, veditabbanti vadāmi. Evaṃ paṭipanno kusalānaṃ saṅkappānaṃ nirodhāya paṭipanno hoti; tamahaṃ, thapati, veditabbanti vadāmi.  
　　 264. “Katame ca, thapati, akusalā sīlā? Akusalaṃ kāyakammaṃ, akusalaṃ vacīkammaṃ, pāpako ājīvo– ime vuccanti, thapati, akusalā sīlā.  
　　 “Ime ca, thapati, akusalā sīlā kiṃsamuṭṭhānā? Samuṭṭhānampi nesaṃ vuttaṃ. ‘Cittasamuṭṭhānā’tissa vacanīyaṃ. Katamaṃ cittaṃ? Cittampi hi bahuṃ anekavidhaṃ nānappakārakaṃ. Yaṃ cittaṃ sarāgaṃ sadosaṃ samohaṃ, itosamuṭṭhānā akusalā sīlā.  
　　 “Ime ca, thapati, akusalā sīlā kuhiṃ aparisesā nirujjhanti? Nirodhopi nesaṃ vutto. Idha, thapati, bhikkhu kāyaduccaritaṃ pahāya kāyasucaritaṃ bhāveti, vacīduccaritaṃ pahāya vacīsucaritaṃ bhāveti, manoduccaritaṃ pahāya manosucaritaṃ bhāveti, micchājīvaṃ pahāya sammājīvena jīvitaṃ kappeti– etthete akusalā sīlā aparisesā nirujjhanti.  
　　 “Kathaṃ paṭipanno, thapati, akusalānaṃ sīlānaṃ nirodhāya paṭipanno hoti? Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati; anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Evaṃ paṭipanno kho, thapati, akusalānaṃ sīlānaṃ nirodhāya paṭipanno hoti.  
　　 265. “Katame ca, thapati, kusalā sīlā? Kusalaṃ kāyakammaṃ, kusalaṃ vacīkammaṃ, ājīvaparisuddhampi kho ahaṃ, thapati, sīlasmiṃ vadāmi. Ime vuccanti, thapati, kusalā sīlā.  
　　 “Ime ca, thapati, kusalā sīlā kiṃsamuṭṭhānā? Samuṭṭhānampi nesaṃ vuttaṃ. ‘Cittasamuṭṭhānā’tissa vacanīyaṃ. Katamaṃ cittaṃ? Cittampi hi bahuṃ anekavidhaṃ nānappakārakaṃ. Yaṃ cittaṃ vītarāgaṃ vītadosaṃ vītamohaṃ, itosamuṭṭhānā kusalā sīlā.  
　　 “Ime ca, thapati, kusalā sīlā kuhiṃ aparisesā nirujjhanti? Nirodhopi nesaṃ vutto. Idha, thapati, bhikkhu sīlavā hoti no ca sīlamayo, tañca cetovimuttiṃ paññāvimuttiṃ yathābhūtaṃ pajānāti; yatthassa te kusalā sīlā aparisesā nirujjhanti.  
　　 “Kathaṃ paṭipanno ca, thapati, kusalānaṃ sīlānaṃ nirodhāya paṭipanno hoti? Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati uppannānaṃ pāpakānaṃ akusalānaṃ dhammānaṃ pahānāya …pe… anuppannānaṃ kusalānaṃ dhammānaṃ uppādāya …pe… uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Evaṃ paṭipanno kho, thapati, kusalānaṃ sīlānaṃ nirodhāya paṭipanno hoti.  
　　 266. “Katame ca, thapati, akusalā saṅkappā? Kāmasaṅkappo, byāpādasaṅkappo, vihiṃsāsaṅkappo– ime vuccanti, thapati, akusalā saṅkappā.  
　　 “Ime ca, thapati, akusalā saṅkappā kiṃsamuṭṭhānā? Samuṭṭhānampi nesaṃ vuttaṃ. ‘Saññāsamuṭṭhānā’tissa vacanīyaṃ. Katamā saññā? Saññāpi hi bahū anekavidhā nānappakārakā. Kāmasaññā, byāpādasaññā, vihiṃsāsaññā– itosamuṭṭhānā akusalā saṅkappā.  
　　 “Ime ca, thapati, akusalā saṅkappā kuhiṃ aparisesā nirujjhanti? Nirodhopi nesaṃ vutto. Idha, thapati, bhikkhu vivicceva kāmehi …pe… paṭhamaṃ jhānaṃ upasampajja viharati; etthete akusalā saṅkappā aparisesā nirujjhanti.  
　　 “Kathaṃ paṭipanno ca, thapati, akusalānaṃ saṅkappānaṃ nirodhāya paṭipanno hoti? Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya …pe… anuppannānaṃ kusalānaṃ dhammānaṃ uppādāya …pe… uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Evaṃ paṭipanno kho, thapati, akusalānaṃ saṅkappānaṃ nirodhāya paṭipanno hoti.  
　　 267. “Katame ca, thapati, kusalā saṅkappā? Nekkhammasaṅkappo, abyāpādasaṅkappo, avihiṃsāsaṅkappo– ime vuccanti, thapati, kusalā saṅkappā.  
　　 “Ime ca, thapati, kusalā saṅkappā kiṃsamuṭṭhānā? Samuṭṭhānampi nesaṃ vuttaṃ. ‘Saññāsamuṭṭhānā’tissa vacanīyaṃ. Katamā saññā? Saññāpi hi bahū anekavidhā nānappakārakā. Nekkhammasaññā, abyāpādasaññā, avihiṃsāsaññā– itosamuṭṭhānā kusalā saṅkappā.  
　　 “Ime ca, thapati, kusalā saṅkappā kuhiṃ aparisesā nirujjhanti? Nirodhopi nesaṃ vutto. Idha, thapati, bhikkhu vitakkavicārānaṃ vūpasamā …pe… dutiyaṃ jhānaṃ upasampajja viharati; etthete kusalā saṅkappā aparisesā nirujjhanti.  
　　 “Kathaṃ paṭipanno ca, thapati, kusalānaṃ saṅkappānaṃ nirodhāya paṭipanno hoti? Idha, thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya …pe… anuppannānaṃ kusalānaṃ dhammānaṃ uppādāya …pe… uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Evaṃ paṭipanno kho, thapati, kusalānaṃ saṅkappānaṃ nirodhāya paṭipanno hoti.  
　　 268. “Katamehi cāhaṃ, thapati, dasahi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhaṃ? Idha, thapati, bhikkhu asekhāya sammādiṭṭhiyā samannāgato hoti, asekhena sammāsaṅkappena samannāgato hoti, asekhāya sammāvācāya samannāgato hoti, asekhena sammākammantena samannāgato hoti, asekhena sammā-ājīvena samannāgato hoti, asekhena sammāvāyāmena samannāgato hoti, asekhāya sammāsatiyā samannāgato hoti, asekhena sammāsamādhinā samannāgato hoti, asekhena sammāñāṇena samannāgato hoti, asekhāya sammāvimuttiyā samannāgato hoti– imehi kho ahaṃ, thapati, dasahi dhammehi samannāgataṃ purisapuggalaṃ paññapemi sampannakusalaṃ paramakusalaṃ uttamapattipattaṃ samaṇaṃ ayojjhan”ti.  
　　 Idamavoca bhagavā. Attamano pañcakaṅgo thapati bhagavato bhāsitaṃ abhinandīti.  
　　 Samaṇamuṇḍikasuttaṃ niṭṭhitaṃ aṭṭhamaṃ.