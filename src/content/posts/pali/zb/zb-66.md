---
title: 中部66经：《鹌鹑譬喻经》
pubDate: 2026-01-14
categories: ['巴利三藏']
description: ''
slug:
tags: [中部]
draft: false
---
中部66经 《鹌鹑譬喻经》

我曾这样听闻：一时，世尊在鸯掘多罗帕地区一个名为阿帕那的集镇上安住。那时，世尊于上午着衣持钵，进入阿帕那乞食。在阿帕那乞食完毕，饭后回到住所，前往一处树林中作白日住。他深入那片树林，在一棵树下作白日住。那时，尊者优陀夷也在上午着衣持钵，进入阿帕那乞食。在阿帕那乞食完毕，饭后回到住所，前往那片树林中作白日住。他深入那片树林，在一棵树下作白日住。那时，尊者优陀夷独自禅思时，心中生起如下思惟：“世尊为我们除去诸多苦法，为我们带来诸多乐法；世尊为我们除去诸多不善法，为我们带来诸多善法。”于是，尊者优陀夷于傍晚从禅思中起身，前往世尊所在之处；抵达后，礼敬世尊，坐于一旁。

尊者优陀夷坐于一旁，对世尊说道：“尊者，我独自禅思时，心中生起如下思惟：‘世尊为我们除去诸多苦法，为我们带来诸多乐法；世尊为我们除去诸多不善法，为我们带来诸多善法。’尊者，我们以前在晚上、早上和白日不正时进食。尊者，曾有一次，世尊召集比丘们说：‘比丘们，你们应当舍弃这白日不正时的进食。’尊者，当时我有所不适，有所不悦：‘即使那些有信心的居家者在白日不正时供养我们精美的食物，世尊也要求我们舍弃，善逝也要求我们放弃。’尊者，我们因对世尊的爱戴、尊敬、惭愧和敬畏，于是舍弃了那白日不正时的进食。尊者，我们于是只在晚上和早上进食。尊者，曾有一次，世尊召集比丘们说：‘比丘们，你们应当舍弃这夜间不正时的进食。’尊者，当时我有所不适，有所不悦：‘即使我们这两种食物中更为精美的部分，世尊也要求我们舍弃，善逝也要求我们放弃。’尊者，过去曾有个人白天得到汤食，他这样说：‘来吧，把这个收起来，晚上我们大家一起吃。’尊者，凡是煮熟的食物，晚上居多，白天很少。尊者，我们因对世尊的爱戴、尊敬、惭愧和敬畏，于是舍弃了那夜间不正时的进食。尊者，过去曾有比丘在夜间漆黑中乞食，有时会掉进水沟里，有时会掉进泥坑里，有时会撞上荆棘篱笆，有时会撞上睡着的牛，有时会遇到做过好事或没做过好事的人，女施主也会以不正法邀请他们。尊者，过去我曾在夜间漆黑中乞食。尊者，有一次，一个妇女在门缝里洗碗，看到我后惊恐地发出尖叫：‘啊，是恶鬼！’尊者，我当时对那妇女说：‘妹妹，我不是恶鬼；我是比丘，在乞食。’她说：‘比丘，你是比丘的杀手，比丘，你是比丘的母亲杀手！比丘，你宁愿被锋利的剃刀割开肚子，也不愿在夜间漆黑中为了肚子而乞食！’尊者，我忆起此事时，便生起这样的想法：‘世尊为我们除去诸多苦法，为我们带来诸多乐法；世尊为我们除去诸多不善法，为我们带来诸多善法。’”

“优陀夷，正是如此。在此，有些愚痴的人，当我告诉他们‘舍弃这个’时，他们会说：‘这个沙门到底在苛求什么不重要的、微不足道的东西呢？’他们不仅不舍弃，反而对我生起不信任。优陀夷，对于那些寻求修学的比丘来说，那是一种强大的束缚，坚固的束缚，牢固的束缚，不腐烂的束缚，粗重的障碍。优陀夷，就像鹌鹑被腐烂的藤蔓束缚，就此遭受杀戮、囚禁或死亡。优陀夷，如果有人这样说：‘鹌鹑被腐烂的藤蔓束缚，就此遭受杀戮、囚禁或死亡，那对它来说是一种微弱的束缚，脆弱的束缚，腐烂的束缚，没有实质的束缚’；他这样说是否正确呢？”“不，尊者。尊者，鹌鹑被腐烂的藤蔓束缚，就此遭受杀戮、囚禁或死亡，那对它来说是一种强大的束缚，坚固的束缚，牢固的束缚，不腐烂的束缚，粗重的障碍。”“优陀夷，正是如此。在此，有些愚痴的人，当我告诉他们‘舍弃这个’时，他们会说：‘这个沙门到底在苛求什么不重要的、微不足道的东西呢？’他们不仅不舍弃，反而对我生起不信任。优陀夷，对于那些寻求修学的比丘来说，那是一种强大的束缚，坚固的束缚，牢固的束缚，不腐烂的束缚，粗重的障碍。”

“然而，优陀夷，在此，有些善男子，当我告诉他们‘舍弃这个’时，他们会说：‘世尊要求我们舍弃、善逝要求我们放弃的，这有什么不重要的、微不足道的需要舍弃的呢？’他们不仅舍弃了，而且对我也没有生起不信任。优陀夷，对于那些寻求修学的比丘来说，他们舍弃了那些东西，便变得无忧无虑，心境安宁，以乞食为生，心如野鹿般自在。优陀夷，那对他们来说是一种微弱的束缚，脆弱的束缚，腐烂的束缚，没有实质的束缚。优陀夷，就像国王的战象，拥有象牙，身形巨大，训练有素，能征善战，被坚固的绳索束缚，它只需稍微弯曲身体，就能挣断、冲破那些束缚，随心所欲地离开。优陀夷，如果有人这样说：‘国王的战象，拥有象牙，身形巨大，训练有素，能征善战，被坚固的绳索束缚，它只需稍微弯曲身体，就能挣断、冲破那些束缚，随心所欲地离开，那对它来说是一种强大的束缚，坚固的束缚，牢固的束缚，不腐烂的束缚，粗重的障碍’；他这样说是否正确呢？”“不，尊者。尊者，国王的战象，拥有象牙，身形巨大，训练有素，能征善战，被坚固的绳索束缚，它只需稍微弯曲身体，就能挣断、冲破那些束缚，随心所欲地离开，那对它来说是一种微弱的束缚……没有实质的束缚。”“优陀夷，正是如此。在此，有些善男子，当我告诉他们‘舍弃这个’时，他们会说：‘世尊要求我们舍弃、善逝要求我们放弃的，这有什么不重要的、微不足道的需要舍弃的呢？’他们不仅舍弃了，而且对我也没有生起不信任。优陀夷，对于那些寻求修学的比丘来说，他们舍弃了那些东西，便变得无忧无虑，心境安宁，以乞食为生，心如野鹿般自在。那对他们来说是一种微弱的束缚，脆弱的束缚，腐烂的束缚，没有实质的束缚。”

“优陀夷，比如有一个贫穷、不幸、缺乏财富的人；他有一间破旧不堪、乌鸦都能飞过的房子，一个破旧不堪的床铺，一个装有少量谷物的瓦罐，一个破旧不堪的妻子。他看到一个比丘在园林中，手脚洗净，享用着美味的食物，坐在凉爽的树荫下，专注禅修。他会这样想：‘沙门生活真是幸福啊，沙门生活真是健康啊！我真希望也能剃除须发，披上袈裟，从在家生活出家，过无家生活！’然而，他却无法舍弃那间破旧不堪、乌鸦都能飞过的房子，无法舍弃那破旧不堪的床铺，无法舍弃那装有少量谷物的瓦罐，无法舍弃那破旧不堪的妻子，剃除须发，披上袈裟，从在家生活出家，过无家生活。优陀夷，如果有人这样说：‘那个人被那些束缚所缚，无法舍弃那间破旧不堪、乌鸦都能飞过的房子，无法舍弃那破旧不堪的床铺，无法舍弃那装有少量谷物的瓦罐，无法舍弃那破旧不堪的妻子，剃除须发，披上袈裟，从在家生活出家，过无家生活；那对它来说是一种微弱的束缚，脆弱的束缚，腐烂的束缚，没有实质的束缚’；他这样说是否正确呢？”“不，尊者。尊者，那个人被那些束缚所缚，无法舍弃那间破旧不堪、乌鸦都能飞过的房子，无法舍弃那破旧不堪的床铺，无法舍弃那装有少量谷物的瓦罐，无法舍弃那破旧不堪的妻子，剃除须发，披上袈裟，从在家生活出家，过无家生活；那对它来说是一种强大的束缚，坚固的束缚，牢固的束缚，不腐烂的束缚，粗重的障碍。”“优陀夷，正是如此。在此，有些愚痴的人，当我告诉他们‘舍弃这个’时，他们会说：‘这个沙门到底在苛求什么不重要的、微不足道的东西呢？’他们不仅不舍弃，反而对我生起不信任。优陀夷，对于那些寻求修学的比丘来说，那是一种强大的束缚，坚固的束缚，牢固的束缚，不腐烂的束缚，粗重的障碍。”

“优陀夷，比如有一个家主或家主的儿子，富有，拥有大量财富，拥有大量财产，拥有大量的金币，拥有大量的谷物，拥有大量的田地，拥有大量的房屋，拥有大量的妻子，拥有大量的男仆，拥有大量的女仆；他看到一个比丘在园林中，手脚洗净，享用着美味的食物，坐在凉爽的树荫下，专注禅修。他会这样想：‘沙门生活真是幸福啊，沙门生活真是健康啊！我真希望也能剃除须发，披上袈裟，从在家生活出家，过无家生活！’他能够舍弃大量的金币，舍弃大量的谷物，舍弃大量的田地，舍弃大量的房屋，舍弃大量的妻子，舍弃大量的男仆，舍弃大量的女仆，剃除须发，披上袈裟，从在家生活出家，过无家生活。优陀夷，如果有人这样说：‘那家主或家主的儿子被那些束缚所缚，能够舍弃大量的金币，舍弃大量的谷物，舍弃大量的田地，舍弃大量的房屋，舍弃大量的妻子，舍弃大量的男仆，舍弃大量的女仆，剃除须发，披上袈裟，从在家生活出家，过无家生活；那对它来说是一种强大的束缚，坚固的束缚，牢固的束缚，不腐烂的束缚，粗重的障碍’；他这样说是否正确呢？”“不，尊者。尊者，那家主或家主的儿子被那些束缚所缚，能够舍弃大量的金币，舍弃大量的谷物，舍弃大量的田地，舍弃大量的房屋，舍弃大量的妻子，舍弃大量的男仆，舍弃大量的女仆，剃除须发，披上袈裟，从在家生活出家，过无家生活；那对它来说是一种微弱的束缚，脆弱的束缚，腐烂的束缚，没有实质的束缚。”“优陀夷，正是如此。在此，有些善男子，当我告诉他们‘舍弃这个’时，他们会说：‘世尊要求我们舍弃、善逝要求我们放弃的，这有什么不重要的、微不足道的需要舍弃的呢？’他们不仅舍弃了，而且对我也没有生起不信任。优陀夷，对于那些寻求修学的比丘来说，他们舍弃了那些东西，便变得无忧无虑，心境安宁，以乞食为生，心如野鹿般自在。那对他们来说是一种微弱的束缚，脆弱的束缚，腐烂的束缚，没有实质的束缚。”

“优陀夷，世间存在这四种人。是哪四种呢？优陀夷，在此，有些人致力于舍弃执着、放弃执着。当他致力于舍弃执着、放弃执着时，与执着相关的思虑就会生起。他容忍它们，不舍弃，不消除，不使其消失，不使其不复存在。优陀夷，我称此人‘被束缚’而非‘未被束缚’。为什么呢？优陀夷，因为我已了解此人根性的差异。

“优陀夷，在此，有些人致力于舍弃执着、放弃执着。当他致力于舍弃执着、放弃执着时，与执着相关的思虑就会生起。他不安忍它们，而是舍弃，消除，使其消失，使其不复存在。优陀夷，我仍然称此人‘被束缚’而非‘未被束缚’。为什么呢？优陀夷，因为我已了解此人根性的差异。

“优陀夷，在此，有些人致力于舍弃执着、放弃执着。当他致力于舍弃执着、放弃执着时，有时因正念的迷失，与执着相关的思虑就会生起；优陀夷，正念的生起比较缓慢。但随后，他会迅速地舍弃，消除，使其消失，使其不复存在。优陀夷，就像一个人往烧热的铁锅里滴两三滴水；优陀夷，水滴滴入得比较慢。但随后，它会迅速地消耗殆尽。优陀夷，正是如此，在此，有些人致力于舍弃执着、放弃执着。当他致力于舍弃执着、放弃执着时，有时因正念的迷失，与执着相关的思虑就会生起；优陀夷，正念的生起比较缓慢。但随后，他会迅速地舍弃，消除，使其消失，使其不复存在。优陀夷，我仍然称此人‘被束缚’而非‘未被束缚’。为什么呢？优陀夷，因为我已了解此人根性的差异。

“优陀夷，在此，有些人知道‘执着是苦的根源’——因此，他不再执着，通过执着的灭尽而解脱。优陀夷，我称此人‘未被束缚’而非‘被束缚’。为什么呢？优陀夷，因为我已了解此人根性的差异。优陀夷，世间存在这四种人。

“优陀夷，有这五种感官之乐。是哪五种呢？通过眼睛可感知的外形，是可爱、可喜、可意、愉悦、与欲望相关、令人着迷的；通过耳朵可感知的声音……通过鼻子可感知的气味……通过舌头可感知的味道……通过身体可感知的触感，是可爱、可喜、可意、愉悦、与欲望相关、令人着迷的。优陀夷，这就是这五种感官之乐。优陀夷，因这五种感官之乐而生起的快乐和愉悦，被称为感官之乐、世俗之乐、凡夫之乐、非圣者之乐，不应追寻，不应修习，不应多做；我说‘此乐当畏惧’。

“优陀夷，在此，比丘离欲……证入并安住于初禅。通过寻和伺的止息……证入并安住于二禅。通过喜的离去……证入并安住于三禅。通过乐的舍弃……证入并安住于四禅。这被称为出离之乐、寂静之乐、止息之乐、觉悟之乐，应追寻，应修习，应多做；我说‘此乐不当畏惧’。

“优陀夷，在此，比丘离欲……证入并安住于初禅；优陀夷，我称此为‘动摇’。那里面有什么动摇呢？只要其中的寻和伺尚未止息，那里就存在动摇。优陀夷，在此，比丘通过寻和伺的止息……证入并安住于二禅；优陀夷，我仍然称此为‘动摇’。那里面有什么动摇呢？只要其中的喜乐尚未止息，那里就存在动摇。优陀夷，在此，比丘通过喜的离去……证入并安住于三禅；优陀夷，我仍然称此为‘动摇’。那里面有什么动摇呢？只要其中的舍乐尚未止息，那里就存在动摇。优陀夷，在此，比丘通过乐的舍弃……证入并安住于四禅；优陀夷，我称此为‘不动摇’。

“优陀夷，在此，比丘离欲……证入并安住于初禅；优陀夷，我称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘通过寻和伺的止息……证入并安住于二禅，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘通过喜的离去……证入并安住于三禅，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘通过乐的舍弃……证入并安住于四禅，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘完全超越色想，灭除有对想，不作意种种想，证入并安住于‘空无边处’，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘完全超越空无边处，证入并安住于‘识无边处’，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘完全超越识无边处，证入并安住于‘无所有处’，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘完全超越无所有处，证入并安住于‘非想非非想处’，这是它的超越；优陀夷，我仍然称此为‘未完成’，我称此为‘舍弃’，我称此为‘超越’。它的超越是什么呢？优陀夷，在此，比丘完全超越非想非非想处，证入并安住于想受灭，这是它的超越；因此，优陀夷，我甚至宣说非想非非想处的舍弃。优陀夷，你是否看到我没有宣说任何微小或巨大的束缚的舍弃呢？”“不，尊者。”

世尊如是说。尊者优陀夷对世尊的教导心生欢喜，随喜赞叹。

《鹌鹑譬喻经》第六经完。  
巴利语经文  
MN.66/(6) Laṭukikopamasuttaṃ  
　　 148. Evaṃ me sutaṃ– ekaṃ samayaṃ bhagavā aṅguttarāpesu viharati āpaṇaṃ nāma aṅguttarāpānaṃ nigamo. Atha kho bhagavā pubbaṇhasamayaṃ nivāsetvā pattacīvaramādāya āpaṇaṃ piṇḍāya pāvisi. Āpaṇe piṇḍāya caritvā pacchābhattaṃ piṇḍapātapaṭikkanto yenaññataro vanasaṇḍo tenupasaṅkami divāvihārāya. Taṃ vanasaṇḍaṃ ajjhogāhetvā aññatarasmiṃ rukkhamūle divāvihāraṃ nisīdi. Āyasmāpi kho udāyī pubbaṇhasamayaṃ nivāsetvā pattacīvaramādāya āpaṇaṃ piṇḍāya pāvisi. Āpaṇe piṇḍāya caritvā pacchābhattaṃ piṇḍapātapaṭikkanto yena so vanasaṇḍo tenupasaṅkami divāvihārāya. Taṃ vanasaṇḍaṃ ajjhogāhetvā aññatarasmiṃ rukkhamūle divāvihāraṃ nisīdi. Atha kho āyasmato udāyissa rahogatassa paṭisallīnassa evaṃ cetaso parivitakko udapādi– “bahūnaṃ vata no bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā; bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ dhammānaṃ upahattā”ti. Atha kho āyasmā udāyī sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi  
　　 149. Ekamantaṃ nisinno kho āyasmā udāyī bhagavantaṃ etadavoca “idha mayhaṃ, bhante, rahogatassa paṭisallīnassa evaṃ cetaso parivitakko udapādi– ‘bahūnaṃ vata no bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā; bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ dhammānaṃ upahattā’ti. Mayañhi, bhante, pubbe sāyañceva bhuñjāma pāto ca divā ca vikāle. Ahu kho so, bhante, samayo yaṃ bhagavā bhikkhū āmantesi– ‘iṅgha tumhe, bhikkhave, etaṃ divāvikālabhojanaṃ pajahathā’ti. Tassa mayhaṃ, bhante, ahudeva aññathattaṃ, ahudeva domanassaṃ– ‘yampi no saddhā gahapatikā divā vikāle paṇītaṃ khādanīyaṃ bhojanīyaṃ denti tassapi no bhagavā pahānamāha, tassapi no sugato paṭinissaggamāhā’ti. Te mayaṃ, bhante, bhagavati pemañca gāravañca hiriñca ottappañca sampassamānā evaṃ taṃ divāvikālabhojanaṃ pajahimhā. Te mayaṃ, bhante, sāyañceva bhuñjāma pāto ca. Ahu kho so, bhante, samayo yaṃ bhagavā bhikkhū āmantesi– ‘iṅgha tumhe, bhikkhave, etaṃ rattiṃvikālabhojanaṃ pajahathā’ti. Tassa mayhaṃ, bhante, ahudeva aññathattaṃ ahudeva domanassaṃ – ‘yampi no imesaṃ dvinnaṃ bhattānaṃ paṇītasaṅkhātataraṃ tassapi no bhagavā pahānamāha, tassapi no sugato paṭinissaggamāhā’ti. Bhūtapubbaṃ, bhante, aññataro puriso divā sūpeyyaṃ labhitvā evamāha– ‘handa ca imaṃ nikkhipatha, sāyaṃ sabbeva samaggā bhuñjissāmā’ti. Yā kāci, bhante, saṅkhatiyo sabbā tā rattiṃ, appā divā. Te mayaṃ, bhante, bhagavati pemañca gāravañca hiriñca ottappañca sampassamānā evaṃ taṃ rattiṃvikālabhojanaṃ pajahimhā. Bhūtapubbaṃ, bhante, bhikkhū rattandhakāratimisāyaṃ piṇḍāya carantā candanikampi pavisanti, oligallepi papatanti, kaṇṭakāvāṭampi ārohanti, suttampi gāviṃ ārohanti, māṇavehipi samāgacchanti katakammehipi akatakammehipi, mātugāmopi te asaddhammena nimanteti. Bhūtapubbāhaṃ, bhante, rattandhakāratimisāyaṃ piṇḍāya carāmi. Addasā kho maṃ, bhante, aññatarā itthī vijjantarikāya bhājanaṃ dhovantī. Disvā maṃ bhītā vissaramakāsi– ‘abhumme pisāco vata man’ti! Evaṃ vutte, ahaṃ, bhante, taṃ itthiṃ etadavocaṃ– ‘nāhaṃ, bhagini, pisāco; bhikkhu piṇḍāya ṭhito’ti. ‘Bhikkhussa ātumārī, bhikkhussa mātumārī ! Varaṃ te, bhikkhu, tiṇhena govikantanena kucchi parikanto, na tveva varaṃ yaṃ rattandhakāratimisāyaṃ kucchihetu piṇḍāya carasī’ti. Tassa mayhaṃ, bhante, tadanussarato evaṃ hoti– ‘bahūnaṃ vata no bhagavā dukkhadhammānaṃ apahattā, bahūnaṃ vata no bhagavā sukhadhammānaṃ upahattā; bahūnaṃ vata no bhagavā akusalānaṃ dhammānaṃ apahattā, bahūnaṃ vata no bhagavā kusalānaṃ dhammānaṃ upahattā’”ti.  
　　 150. “Evameva panudāyi, idhekacce moghapurisā ‘idaṃ pajahathā’ti mayā vuccamānā te evamāhaṃsu– ‘kiṃ panimassa appamattakassa oramattakassa adhisallikhatevāyaṃ samaṇo’ti. Te tañceva nappajahanti, mayi ca appaccayaṃ upaṭṭhāpenti. Ye ca bhikkhū sikkhākāmā tesaṃ taṃ, udāyi, hoti balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro– seyyathāpi, udāyi, laṭukikā sakuṇikā pūtilatāya bandhanena baddhā tattheva vadhaṃ vā bandhaṃ vā maraṇaṃ vā āgameti. Yo nu kho, udāyi, evaṃ vadeyya – ‘yena sā laṭukikā sakuṇikā pūtilatāya bandhanena baddhā tattheva vadhaṃ vā bandhaṃ vā maraṇaṃ vā āgameti, tañhi tassā abalaṃ bandhanaṃ dubbalaṃ bandhanaṃ, pūtikaṃ bandhanaṃ, asārakaṃ bandhanan’ti; sammā nu kho so, udāyi, vadamāno vadeyyā”ti? “No hetaṃ, bhante. Yena sā, bhante, laṭukikā sakuṇikā pūtilatāya bandhanena baddhā tattheva vadhaṃ vā bandhaṃ vā maraṇaṃ vā āgameti, tañhi tassā balavaṃ bandhanaṃ, daḷhaṃ bandhanaṃ, thiraṃ bandhanaṃ apūtikaṃ bandhanaṃ, thūlo, kaliṅgaro”ti. “Evameva kho, udāyi, idhekacce moghapurisā ‘idaṃ pajahathā’ti mayā vuccamānā te evamāhaṃsu– ‘kiṃ panimassa appamattakassa oramattakassa adhisallikhatevāyaṃ samaṇo’ti? Te tañceva nappajahanti, mayi ca appaccayaṃ upaṭṭhāpenti. Ye ca bhikkhū sikkhākāmā tesaṃ taṃ, udāyi, hoti balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro”.  
　　 151. “Idha panudāyi, ekacce kulaputtā ‘idaṃ pajahathā’ti mayā vuccamānā te evamāhaṃsu– ‘kiṃ panimassa appamattakassa oramattakassa pahātabbassa yassa no bhagavā pahānamāha, yassa no sugato paṭinissaggamāhā’ti? Te tañceva pajahanti, mayi ca na appaccayaṃ upaṭṭhāpenti. Ye ca bhikkhū sikkhākāmā te taṃ pahāya appossukkā pannalomā paradattavuttā migabhūtena cetasā viharanti. Tesaṃ taṃ, udāyi, hoti abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhanaṃ– seyyathāpi, udāyi, rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṃyeva kāyaṃ sannāmetvā tāni bandhanāni saṃchinditvā saṃpadāletvā yena kāmaṃ pakkamati. Yo nu kho, udāyi, evaṃ vadeyya– ‘yehi so rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṃyeva kāyaṃ sannāmetvā tāni bandhanāni saṃchinditvā saṃpadāletvā yena kāmaṃ pakkamati, tañhi tassa balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro’ti; sammā nu kho so, udāyi, vadamāno vadeyyā”ti? “No hetaṃ, bhante. Yehi so, bhante, rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṃyeva kāyaṃ sannāmetvā tāni bandhanāni saṃchinditvā saṃpadāletvā yena kāmaṃ pakkamati, tañhi tassa abalaṃ bandhanaṃ …pe… asārakaṃ bandhanan”ti. “Evameva kho, udāyi, idhekacce kulaputtā ‘idaṃ pajahathā’ti mayā vuccamānā te evamāhaṃsu– ‘kiṃ panimassa appamattakassa oramattakassa pahātabbassa yassa no bhagavā pahānamāha, yassa no sugato paṭinissaggamāhā’ti? Te tañceva pajahanti, mayi ca na appaccayaṃ upaṭṭhāpenti. Ye ca bhikkhū sikkhākāmā te taṃ pahāya appossukkā pannalomā paradattavuttā migabhūtena cetasā viharanti. Tesaṃ taṃ, udāyi, hoti abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhanaṃ”.  
　　 152. “Seyyathāpi, udāyi, puriso daliddo assako anāḷhiyo; tassa’ssa ekaṃ agārakaṃ oluggaviluggaṃ kākātidāyiṃ naparamarūpaṃ, ekā khaṭopikā oluggaviluggā naparamarūpā, ekissā kumbhiyā dhaññasamavāpakaṃ naparamarūpaṃ, ekā jāyikā naparamarūpā. So ārāmagataṃ bhikkhuṃ passeyya sudhotahatthapādaṃ manuññaṃ bhojanaṃ bhuttāviṃ sītāya chāyāya nisinnaṃ adhicitte yuttaṃ. Tassa evamassa– ‘sukhaṃ vata, bho, sāmaññaṃ, ārogyaṃ vata, bho, sāmaññaṃ! So vatassaṃ yohaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. So na sakkuṇeyya ekaṃ agārakaṃ oluggaviluggaṃ kākātidāyiṃ naparamarūpaṃ pahāya, ekaṃ khaṭopikaṃ oluggaviluggaṃ naparamarūpaṃ pahāya, ekissā kumbhiyā dhaññasamavāpakaṃ naparamarūpaṃ pahāya, ekaṃ jāyikaṃ naparamarūpaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ. Yo nu kho, udāyi, evaṃ vadeyya– ‘yehi so puriso bandhanehi baddho na sakkoti ekaṃ agārakaṃ oluggaviluggaṃ kākātidāyiṃ naparamarūpaṃ pahāya, ekaṃ khaṭopikaṃ oluggaviluggaṃ naparamarūpaṃ pahāya, ekissā kumbhiyā dhaññasamavāpakaṃ naparamarūpaṃ pahāya, ekaṃ jāyikaṃ naparamarūpaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ; tañhi tassa abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhanan’ti; sammā nu kho so, udāyi, vadamāno vadeyyā”ti? “No hetaṃ, bhante. Yehi so, bhante, puriso bandhanehi baddho, na sakkoti ekaṃ agārakaṃ oluggaviluggaṃ kākātidāyiṃ naparamarūpaṃ pahāya, ekaṃ khaṭopikaṃ oluggaviluggaṃ naparamarūpaṃ pahāya, ekissā kumbhiyā dhaññasamavāpakaṃ naparamarūpaṃ pahāya, ekaṃ jāyikaṃ naparamarūpaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ; tañhi tassa balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro”ti. “Evameva kho, udāyi, idhekacce moghapurisā ‘idaṃ pajahathā’ti mayā vuccamānā te evamāhaṃsu – ‘kiṃ panimassa appamattakassa oramattakassa adhisallikhatevāyaṃ samaṇo’ti? Te tañceva nappajahanti, mayi ca appaccayaṃ upaṭṭhāpenti. Ye ca bhikkhū sikkhākāmā tesaṃ taṃ, udāyi, hoti balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro”.  
　　 153. “Seyyathāpi udāyi, gahapati vā gahapatiputto vā aḍḍho mahaddhano mahābhogo, nekānaṃ nikkhagaṇānaṃ cayo, nekānaṃ dhaññagaṇānaṃ cayo, nekānaṃ khettagaṇānaṃ cayo, nekānaṃ vatthugaṇānaṃ cayo, nekānaṃ bhariyagaṇānaṃ cayo, nekānaṃ dāsagaṇānaṃ cayo, nekānaṃ dāsigaṇānaṃ cayo; so ārāmagataṃ bhikkhuṃ passeyya sudhotahatthapādaṃ manuññaṃ bhojanaṃ bhuttāviṃ sītāya chāyāya nisinnaṃ adhicitte yuttaṃ. Tassa evamassa– ‘sukhaṃ vata, bho, sāmaññaṃ, ārogyaṃ vata, bho, sāmaññaṃ! So vatassaṃ yohaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. So sakkuṇeyya nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ. Yo nu kho, udāyi, evaṃ vadeyya– ‘yehi so gahapati vā gahapatiputto vā bandhanehi baddho, sakkoti nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ, tañhi tassa balavaṃ bandhanaṃ, daḷhaṃ bandhanaṃ, thiraṃ bandhanaṃ, apūtikaṃ bandhanaṃ, thūlo, kaliṅgaro’ti; sammā nu kho so, udāyi, vadamāno vadeyyā”ti? “No hetaṃ, bhante. Yehi so, bhante, gahapati vā gahapatiputto vā bandhanehi baddho, sakkoti nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ; tañhi tassa abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhanan”ti. “Evameva kho, udāyi, idhekacce kulaputtā ‘idaṃ pajahathā’ti mayā vuccamānā te evamāhaṃsu– ‘kiṃ panimassa appamattakassa oramattakassa pahātabbassa yassa no bhagavā pahānamāha yassa, no sugato paṭinissaggamāhā’ti? Te tañceva pajahanti, mayi ca na appaccayaṃ upaṭṭhāpenti. Ye ca bhikkhū sikkhākāmā te taṃ pahāya appossukkā pannalomā paradattavuttā migabhūtena cetasā viharanti. Tesaṃ taṃ, udāyi, hoti abalaṃ bandhanaṃ, dubbalaṃ bandhanaṃ, pūtikaṃ bandhanaṃ, asārakaṃ bandhanaṃ”.  
　　 154. “Cattārome udāyi, puggalā santo saṃvijjamānā lokasmiṃ. Katame cattāro? Idhudāyi, ekacco puggalo upadhipahānāya paṭipanno hoti upadhipaṭinissaggāya. Tamenaṃ upadhipahānāya paṭipannaṃ upadhipaṭinissaggāya upadhipaṭisaṃyuttā sarasaṅkappā samudācaranti. So te adhivāseti, nappajahati, na vinodeti, na byantīkaroti, na anabhāvaṃ gameti. Imaṃ kho ahaṃ, udāyi, puggalaṃ ‘saṃyutto’ti vadāmi no ‘visaṃyutto’. Taṃ kissa hetu? Indriyavemattatā hi me, udāyi, imasmiṃ puggale viditā.  
　　 “Idha panudāyi, ekacco puggalo upadhipahānāya paṭipanno hoti upadhipaṭinissaggāya. Tamenaṃ upadhipahānāya paṭipannaṃ upadhipaṭinissaggāya upadhipaṭisaṃyuttā sarasaṅkappā samudācaranti. So te nādhivāseti, pajahati, vinodeti, byantīkaroti, anabhāvaṃ gameti. Imampi kho ahaṃ, udāyi puggalaṃ ‘saṃyutto’ti vadāmi no ‘visaṃyutto’. Taṃ kissa hetu? Indriyavemattatā hi me, udāyi, imasmiṃ puggale viditā.  
　　 “Idha panudāyi, ekacco puggalo upadhipahānāya paṭipanno hoti upadhipaṭinissaggāya. Tamenaṃ upadhipahānāya paṭipannaṃ upadhipaṭinissaggāya kadāci karahaci satisammosā upadhipaṭisaṃyuttā sarasaṅkappā samudācaranti; dandho, udāyi, satuppādo. Atha kho naṃ khippameva pajahati, vinodeti, byantīkaroti, anabhāvaṃ gameti. Seyyathāpi, udāyi, puriso divasaṃsantatte ayokaṭāhe dve vā tīṇi vā udakaphusitāni nipāteyya; dandho, udāyi, udakaphusitānaṃ nipāto. Atha kho naṃ khippameva parikkhayaṃ pariyādānaṃ gaccheyya. Evameva kho, udāyi, idhekacco puggalo upadhipahānāya paṭipanno hoti upadhipaṭinissaggāya. Tamenaṃ upadhipahānāya paṭipannaṃ upadhipaṭinissaggāya kadāci karahaci satisammosā upadhipaṭisaṃyuttā sarasaṅkappā samudācaranti; dandho, udāyi, satuppādo. Atha kho naṃ khippameva pajahati, vinodeti, byantīkaroti, anabhāvaṃ gameti. Imampi kho ahaṃ, udāyi, puggalaṃ ‘saṃyutto’ti vadāmi no ‘visaṃyutto’. Taṃ kissa hetu? Indriyavemattatā hi me, udāyi, imasmiṃ puggale viditā.  
　　 “Idha panudāyi, ekacco puggalo ‘upadhi dukkhassa mūlan’ti – iti viditvā nirupadhi hoti, upadhisaṅkhaye vimutto. Imaṃ kho ahaṃ, udāyi, puggalaṃ ‘visaṃyutto’ti vadāmi no ‘saṃyutto’ti Taṃ kissa hetu? Indriyavemattatā hi me, udāyi, imasmiṃ puggale viditā. Ime kho, udāyi, cattāro puggalā santo saṃvijjamānā lokasmiṃ.  
　　 155. “Pañca kho ime, udāyi, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā …pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Ime kho, udāyi, pañca kāmaguṇā. Yaṃ kho, udāyi, ime pañca kāmaguṇe paṭicca uppajjati sukhaṃ somanassaṃ idaṃ vuccati kāmasukhaṃ miḷhasukhaṃ puthujjanasukhaṃ anariyasukhaṃ, na sevitabbaṃ, na bhāvetabbaṃ, na bahulīkātabbaṃ; ‘bhāyitabbaṃ etassa sukhassā’ti vadāmi.  
　　 156. “Idhudāyi bhikkhu vivicceva kāmehi …pe… paṭhamaṃ jhānaṃ upasampajja viharati, vitakkavicārānaṃ vūpasamā… dutiyaṃ jhānaṃ upasampajja viharati, pītiyā ca virāgā… tatiyaṃ jhānaṃ upasampajja viharati, sukhassa ca pahānā… catutthaṃ jhānaṃ upasampajja viharati. Idaṃ vuccati nekkhammasukhaṃ pavivekasukhaṃ upasamasukhaṃ sambodhasukhaṃ, āsevitabbaṃ, bhāvetabbaṃ, bahulīkātabbaṃ; ‘na bhāyitabbaṃ etassa sukhassā’ti vadāmi.  
　　 “Idhudāyi, bhikkhu vivicceva kāmehi …pe… paṭhamaṃ jhānaṃ upasampajja viharati; idaṃ kho ahaṃ, udāyi, iñjitasmiṃ vadāmi. Kiñca tattha iñjitasmiṃ? Yadeva tattha vitakkavicārā aniruddhā honti idaṃ tattha iñjitasmiṃ. Idhudāyi, bhikkhu vitakkavicārānaṃ vūpasamā …pe… dutiyaṃ jhānaṃ upasampajja viharati; idampi kho ahaṃ, udāyi, iñjitasmiṃ vadāmi. Kiñca tattha iñjitasmiṃ? Yadeva tattha pītisukhaṃ aniruddhaṃ hoti idaṃ tattha iñjitasmiṃ. Idhudāyi, bhikkhu pītiyā ca virāgā …pe… tatiyaṃ jhānaṃ upasampajja viharati; idampi kho ahaṃ, udāyi, iñjitasmiṃ vadāmi. Kiñca tattha iñjitasmiṃ? Yadeva tattha upekkhāsukhaṃ aniruddhaṃ hoti idaṃ tattha iñjitasmiṃ. Idhudāyi, bhikkhu sukhassa ca pahānā …pe… catutthaṃ jhānaṃ upasampajja viharati; idaṃ kho ahaṃ, udāyi, aniñjitasmiṃ vadāmi.  
　　 “Idhudāyi bhikkhu vivicceva kāmehi …pe… paṭhamaṃ jhānaṃ upasampajja viharati; idaṃ kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu vitakkavicārānaṃ vūpasamā… dutiyaṃ jhānaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu pītiyā ca virāgā… tatiyaṃ jhānaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sukhassa ca pahānā… catutthaṃ jhānaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati, ayaṃ tassa samatikkamo idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati, ayaṃ tassa samatikkamo; idampi kho ahaṃ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. Ko ca tassa samatikkamo? Idhudāyi, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, ayaṃ tassa samatikkamo; iti kho ahaṃ, udāyi, nevasaññānāsaññāyatanassapi pahānaṃ vadāmi. Passasi no tvaṃ, udāyi, taṃ saṃyojanaṃ aṇuṃ vā thūlaṃ vā yassāhaṃ no pahānaṃ vadāmī”ti? “No hetaṃ, bhante”ti.  
　　 Idamavoca bhagavā. Attamano āyasmā udāyī bhagavato bhāsitaṃ abhinandīti.  
　　 Laṭukikopamasuttaṃ niṭṭhitaṃ chaṭṭhaṃ.