---
title: 中部16经：心荒秽经
pubDate: 2026-01-11
categories: ['巴利三藏']
tags: [中部]
draft: false
---
我曾听说：有一次，世尊住在舍卫城祇树给孤独园。在那儿，世尊对众比丘说：“比丘们！”比丘们应道：“世尊！”世尊于是说：

“比丘们，任何比丘，如果他有五种心荒秽没有断除，五种心缠缚没有完全根除，那么他不可能在这法与律中增长、成熟、达到广阔。

什么是他没有断除的五种心荒秽呢？比丘们，这里，比丘对导师怀疑、疑惑，不信仰、不清净。比丘们，如果比丘对导师怀疑、疑惑，不信仰、不清净，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第一个没有断除的心荒秽。

再者，比丘们，比丘对法怀疑、疑惑，不信仰、不清净……那么这就是他第二个没有断除的心荒秽。

再者，比丘们，比丘对僧团怀疑、疑惑，不信仰、不清净……那么这就是他第三个没有断除的心荒秽。

再者，比丘们，比丘对戒律怀疑、疑惑，不信仰、不清净。比丘们，如果比丘对戒律怀疑、疑惑，不信仰、不清净，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第四个没有断除的心荒秽。

再者，比丘们，比丘对同修心怀嗔恨，心不愉悦，心受打击，内心生起荒秽。比丘们，如果比丘对同修心怀嗔恨，心不愉悦，心受打击，内心生起荒秽，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第五个没有断除的心荒秽。这些就是他没有断除的五种心荒秽。

什么是他没有完全根除的五种心缠缚呢？比丘们，这里，比丘对欲乐未离贪、未离欲、未离爱、未离渴、未离热、未离执著。比丘们，如果比丘对欲乐未离贪、未离欲、未离爱、未离渴、未离热、未离执著，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第一个没有完全根除的心缠缚。

再者，比丘们，比丘对身体未离贪……那么这就是他第二个没有完全根除的心缠缚。

再者，比丘们，比丘对色（物质形色）未离贪……那么这就是他第三个没有完全根除的心缠缚。

再者，比丘们，比丘饱食后，沉溺于卧乐、睡乐、昏沉乐。比丘们，如果比丘饱食后，沉溺于卧乐、睡乐、昏沉乐，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第四个没有完全根除的心缠缚。

再者，比丘们，比丘怀着“我将因持戒、持禁、苦行或梵行而成为天人或天人中的一员”的期盼而修梵行。比丘们，如果比丘怀着“我将因持戒、持禁、苦行或梵行而成为天人或天人中的一员”的期盼而修梵行，他的心就不倾向于精进、专注、持续、努力。如果他的心不倾向于精进、专注、持续、努力，那么这就是他第五个没有完全根除的心缠缚。这些就是他没有完全根除的五种心缠缚。

比丘们，任何比丘，如果他这五种心荒秽没有断除，这五种心缠缚没有完全根除，那么他不可能在这法与律中增长、成熟、达到广阔。

比丘们，任何比丘，如果他有五种心荒秽已经断除，五种心缠缚已经完全根除，那么他可能在这法与律中增长、成熟、达到广阔。

什么是他已经断除的五种心荒秽呢？比丘们，这里，比丘对导师不怀疑、不疑惑，信仰、清净。比丘们，如果比丘对导师不怀疑、不疑惑，信仰、清净，他的心就倾向于精进、专注、持续、努力。如果他的心倾向于精进、专注、持续、努力，那么这就是他第一个已经断除的心荒秽。

再者，比丘们，比丘对法不怀疑、不疑惑，信仰、清净……那么这就是他第二个已经断除的心荒秽。

再者，比丘们，比丘对僧团不怀疑、不疑惑，信仰、清净……那么这就是他第三个已经断除的心荒秽。

再者，比丘们，比丘对戒律不怀疑、不疑惑，信仰、清净……那么这就是他第四个已经断除的心荒秽。

再者，比丘们，比丘对同修不心怀嗔恨，心愉悦，心不被打击，内心没有荒秽。比丘们，如果比丘对同修不心怀嗔恨，心愉悦，心不被打击，内心没有荒秽，他的心就倾向于精进、专注、持续、努力。如果他的心倾向于精进、专注、持续、努力，那么这就是他第五个已经断除的心荒秽。这些就是他已经断除的五种心荒秽。

什么是他已经完全根除的五种心缠缚呢？比丘们，这里，比丘对欲乐已离贪、已离欲、已离爱、已离渴、已离热、已离执著。比丘们，如果比丘对欲乐已离贪、已离欲、已离爱、已离渴、已离热、已离执著，他的心就倾向于精进、专注、持续、努力。如果他的心倾向于精进、专注、持续、努力，那么这就是他第一个已经完全根除的心缠缚。

再者，比丘们，比丘对身体已离贪……对色（物质形色）已离贪……不饱食后沉溺于卧乐、睡乐、昏沉乐。比丘们，如果比丘不饱食后沉溺于卧乐、睡乐、昏沉乐，他的心就倾向于精进、专注、持续、努力。如果他的心倾向于精进、专注、持续、努力，那么这就是他第四个已经完全根除的心缠缚。

再者，比丘们，比丘不怀着“我将因持戒、持禁、苦行或梵行而成为天人或天人中的一员”的期盼而修梵行。比丘们，如果比丘不怀着“我将因持戒、持禁、苦行或梵行而成为天人或天人中的一员”的期盼而修梵行，他的心就倾向于精进、专注、持续、努力。如果他的心倾向于精进、专注、持续、努力，那么这就是他第五个已经完全根除的心缠缚。这些就是他已经完全根除的五种心缠缚。

比丘们，任何比丘，如果他这五种心荒秽已经断除，这五种心缠缚已经完全根除，那么他可能在这法与律中增长、成熟、达到广阔。

他修习具足欲三摩地精进行的神足，修习具足精进三摩地精进行的神足，修习具足心三摩地精进行的神足，修习具足思维三摩地精进行的神足，精进是最重要的第五种。比丘们，像这样具足十五支精进的比丘，堪能于厌离，堪能于正觉，堪能于获得无上安稳。比丘们，就如母鸡有八个、十个或十二个蛋。那些蛋被母鸡妥善地孵化，妥善地孵育，妥善地培育。即使那只母鸡没有这样的愿望：“但愿这些小鸡能用脚爪或喙突破蛋壳，平安地孵化出来。”但那些小鸡确实能够用脚爪或喙突破蛋壳，平安地孵化出来。同样地，比丘们，像这样具足十五支精进的比丘，堪能于厌离，堪能于正觉，堪能于获得无上安稳。

世尊说了这些。那些比丘们心生欢喜，随喜世尊所说。

心荒秽经第六终。  
巴利语经文  
MN.16/(6) Cetokhilasuttaṃ  
　　 185. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Yassa kassaci, bhikkhave, bhikkhuno pañca cetokhilā appahīnā, pañca cetasovinibandhā asamucchinnā, so vatimasmiṃ dhammavinaye vuddhiṃ virūḷhiṃ vepullaṃ āpajjissatīti– netaṃ ṭhānaṃ vijjati.  
　　 “Katamāssa pañca cetokhilā appahīnā honti? Idha, bhikkhave, bhikkhu satthari kaṅkhati vicikicchati nādhimuccati na sampasīdati. Yo so, bhikkhave, bhikkhu satthari kaṅkhati vicikicchati nādhimuccati na sampasīdati tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, evamassāyaṃ paṭhamo cetokhilo appahīno hoti.  
　　 “Puna caparaṃ, bhikkhave, bhikkhu dhamme kaṅkhati vicikicchati nādhimuccati na sampasīdati …pe… evamassāyaṃ dutiyo cetokhilo appahīno hoti.  
　　 “Puna caparaṃ, bhikkhave, bhikkhu saṅghe kaṅkhati vicikicchati nādhimuccati na sampasīdati …pe… evamassāyaṃ tatiyo cetokhilo appahīno hoti.  
　　 “Puna caparaṃ, bhikkhave, bhikkhu sikkhāya kaṅkhati vicikicchati nādhimuccati na sampasīdati. Yo so, bhikkhave, bhikkhu sikkhāya kaṅkhati vicikicchati nādhimuccati na sampasīdati, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, evamassāyaṃ catuttho cetokhilo appahīno hoti.  
　　 “Puna caparaṃ, bhikkhave, bhikkhu sabrahmacārīsu kupito hoti anattamano āhatacitto khilajāto. Yo so, bhikkhave, bhikkhu sabrahmacārīsu kupito hoti anattamano āhatacitto khilajāto, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, evamassāyaṃ pañcamo cetokhilo appahīno hoti. Imāssa pañca cetokhilā appahīnā honti.  
　　 186. “Katamāssa pañca cetasovinibandhā asamucchinnā honti? Idha, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho. Yo so, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, evamassāyaṃ paṭhamo cetasovinibandho asamucchinno hoti.  
　　 “Puna caparaṃ, bhikkhave, bhikkhu kāye avītarāgo hoti …pe… evamassāyaṃ dutiyo cetasovinibandho asamucchinno hoti.  
　　 “Puna caparaṃ, bhikkhave, bhikkhu rūpe avītarāgo hoti …pe… evamassāyaṃ tatiyo cetasovinibandho asamucchinno hoti.  
　　 “Puna caparaṃ, bhikkhave, bhikkhu yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati. Yo so, bhikkhave, bhikkhu yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati, tassa cittaṃ na namati ātappāya anuyogāya sātaccāya padhānāya. Yassa cittaṃ na namati ātappāya anuyogāya sātaccāya padhānāya, evamassāyaṃ catuttho cetasovinibandho asamucchinno hoti.  
　　 “Puna caparaṃ, bhikkhave, bhikkhu aññataraṃ devanikāyaṃ paṇidhāya brahmacariyaṃ carati– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti. Yo so, bhikkhave, bhikkhu aññataraṃ devanikāyaṃ paṇidhāya brahmacariyaṃ carati– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ na namati ātappāya anuyogāya sātaccāya padhānāya Yassa cittaṃ na namati ātappāya anuyogāya sātaccāya padhānāya, evamassāyaṃ pañcamo cetasovinibandho asamucchinno hoti. Imāssa pañca cetasovinibandhā asamucchinnā honti.  
　　 “Yassa kassaci, bhikkhave, bhikkhuno ime pañca cetokhilā appahīnā, ime pañca cetasovinibandhā asamucchinnā, so vatimasmiṃ dhammavinaye vuddhiṃ virūḷhiṃ vepullaṃ āpajjissatīti– netaṃ ṭhānaṃ vijjati.  
　　 187. “Yassa kassaci, bhikkhave, bhikkhuno pañca cetokhilā pahīnā, pañca cetasovinibandhā susamucchinnā, so vatimasmiṃ dhammavinaye vuddhiṃ virūḷhiṃ vepullaṃ āpajjissatīti– ṭhānametaṃ vijjati.  
　　 “Katamāssa pañca cetokhilā pahīnā honti? Idha, bhikkhave, bhikkhu satthari na kaṅkhati na vicikicchati adhimuccati sampasīdati. Yo so, bhikkhave, bhikkhu satthari na kaṅkhati na vicikicchati adhimuccati sampasīdati, tassa cittaṃ namati ātappāya anuyogāya sātaccāya padhānāya. Yassa cittaṃ namati ātappāya anuyogāya sātaccāya padhānāya, evamassāyaṃ paṭhamo cetokhilo pahīno hoti.  
　　 “Puna caparaṃ, bhikkhave, bhikkhu dhamme na kaṅkhati na vicikicchati adhimuccati sampasīdati …pe… evamassāyaṃ dutiyo cetokhilo pahīno hoti.  
　　 “Puna caparaṃ, bhikkhave, bhikkhu saṅghe na kaṅkhati na vicikicchati adhimuccati sampasīdati …pe… evamassāyaṃ tatiyo cetokhilo pahīno hoti.  
　　 “Puna caparaṃ, bhikkhave, bhikkhu sikkhāya na kaṅkhati na vicikicchati adhimuccati sampasīdati …pe… evamassāyaṃ catuttho cetokhilo pahīno hoti.  
　　 “Puna caparaṃ, bhikkhave, bhikkhu sabrahmacārīsu na kupito hoti na anattamano anāhatacitto akhilajāto. Yo so, bhikkhave, bhikkhu sabrahmacārīsu na kupito hoti na anattamano anāhatacitto akhilajāto, tassa cittaṃ namati ātappāya anuyogāya sātaccāya padhānāya. Yassa cittaṃ namati ātappāya anuyogāya sātaccāya padhānāya, evamassāyaṃ pañcamo cetokhilo pahīno hoti. Imāssa pañca cetokhilā pahīnā honti.  
　　 188. “Katamāssa pañca cetasovinibandhā susamucchinnā honti? Idha, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho. Yo so, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho, tassa cittaṃ namati ātappāya anuyogāya sātaccāya padhānāya. Yassa cittaṃ namati ātappāya anuyogāya sātaccāya padhānāya, evamassāyaṃ paṭhamo cetasovinibandho susamucchinno hoti.  
　　 “Puna caparaṃ, bhikkhave, bhikkhu kāye vītarāgo hoti …pe… rūpe vītarāgo hoti …pe… na yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati. Yo so, bhikkhave, bhikkhu na yāvadatthaṃ udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto viharati, tassa cittaṃ namati ātappāya anuyogāya sātaccāya padhānāya. Yassa cittaṃ namati ātappāya anuyogāya sātaccāya padhānāya, evamassāyaṃ catuttho cetasovinibandho susamucchinno hoti.  
　　 “Puna caparaṃ, bhikkhave, bhikkhu na aññataraṃ devanikāyaṃ paṇidhāya brahmacariyaṃ carati– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti. Yo so, bhikkhave, bhikkhu na aññataraṃ devanikāyaṃ paṇidhāya brahmacariyaṃ carati– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṃ namati ātappāya anuyogāya sātaccāya padhānāya. Yassa cittaṃ namati ātappāya anuyogāya sātaccāya padhānāya, evamassāyaṃ pañcamo cetasovinibandho susamucchinno hoti. Imāssa pañca cetasovinibandhā susamucchinnā honti.  
　　 “Yassa kassaci, bhikkhave, bhikkhuno ime pañca cetokhilā pahīnā, ime pañca cetasovinibandhā susamucchinnā, so vatimasmiṃ dhammavinaye vuddhiṃ virūḷhiṃ vepullaṃ āpajjissatīti– ṭhānametaṃ vijjati.  
　　 189. “So chandasamādhipadhānasaṅkhārasamannāgataṃ iddhipādaṃ bhāveti, vīriyasamādhipadhānasaṅkhārasamannāgataṃ iddhipādaṃ bhāveti, cittasamādhipadhānasaṅkhārasamannāgataṃ iddhipādaṃ bhāveti, vīmaṃsāsamādhipadhānasaṅkhārasamannāgataṃ iddhipādaṃ bhāveti, ussoḷhīyeva pañcamī. Sa kho so, bhikkhave, evaṃ ussoḷhīpannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāya. Seyyathāpi, bhikkhave, kukkuṭiyā aṇḍāni aṭṭha vā dasa vā dvādasa vā. Tānassu kukkuṭiyā sammā adhisayitāni sammā pariseditāni sammā paribhāvitāni. Kiñcāpi tassā kukkuṭiyā na evaṃ icchā uppajjeyya– ‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjeyyun’ti. Atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṃ padāletvā sotthinā abhinibbhijjituṃ. Evameva kho, bhikkhave, evaṃ ussoḷhipannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāyā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Cetokhilasuttaṃ niṭṭhitaṃ chaṭṭhaṃ.
