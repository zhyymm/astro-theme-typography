---
title: 中部140经:界分别经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---


我曾这样听闻：一时，世尊在摩揭陀国游方，抵达王舍城；来到陶师婆伽婆处；来到后对陶师婆伽婆说：“婆伽婆，若你方便，我能否在你工场住一宿？” “世尊，我倒方便。但这里有位沙门先来了。如果他同意，世尊，您就随意住吧。”

当时，有位名叫富库萨提的善男子，为了世尊而离家出家。他就是那位先来到陶师工场住的比丘。于是，世尊来到尊者富库萨提处；来到后对尊者富库萨提说：“比丘，若你方便，我能否在你工场住一宿？” “友，陶师工场很宽敞。尊者随意住吧。”

于是，世尊走进陶师工场，在一旁铺设草垫，跏趺而坐，端正身体，将正念置于前方。于是，世尊坐了一大半夜。尊者富库萨提也坐了一大半夜。

于是，世尊心想：“这位善男子的举止令人欢喜。我不妨问问他。” 于是，世尊对尊者富库萨提说：“比丘，你是为了谁而出家？谁是你的老师？你赞同谁的教法？” “友，有位沙门瞿昙，是释迦族的儿子，从释迦族出家。那位世尊瞿昙有如此美誉传扬：‘彼世尊亦是阿罗汉、正等正觉者、明行具足者、善逝、世间解、无上士、调御丈夫、天人师、佛、世尊。’我是为了那位世尊而出家。那位世尊是我的老师。我赞同那位世尊的教法。” “比丘，那位阿罗汉、正等正觉者世尊现在住在哪里？” “友，在北方有座城名叫舍卫城。那位阿罗汉、正等正觉者世尊现在就住在那里。” “比丘，你以前见过那位世尊吗？见过的话能认出来吗？” “友，我以前没见过那位世尊；即使见到我也认不出来。”

于是，世尊心想：“这位善男子是为了我而出家。我不妨为他说法。” 于是，世尊对尊者富库萨提说：“比丘，我将为你说法。你谛听，善加作意；我将宣说。” 尊者富库萨提应道：“是的，友。” 世尊如是说：

“比丘，此人由六界组成，有六触处，有十八意行，有四住处；安住于此，思惟不生，思惟不生故，圣者被称为寂静。不应怠惰于智慧，应守护真实，应增长布施，应修习寂静——此乃界分别的纲要。

“‘比丘，此人由六界组成。’此话已说。此话是针对什么说的呢？比丘，此有六界：地界、水界、火界、风界、空界、识界。‘比丘，此人由六界组成。’此话是针对此而说的。

“‘比丘，此人有六触处。’此话已说。此话是针对什么说的呢？眼触处、耳触处、鼻触处、舌触处、身触处、意触处。‘比丘，此人有六触处。’此话是针对此而说的。

“‘比丘，此人有十八意行。’此话已说。此话是针对什么说的呢？以眼见色，思惟喜悦之色，思惟忧愁之色，思惟舍弃之色；以耳闻声……以鼻嗅香……以舌尝味……以身触触……以意知法，思惟喜悦之法，思惟忧愁之法，思惟舍弃之法——此即六种喜悦意行、六种忧愁意行、六种舍弃意行。‘比丘，此人有十八意行。’此话是针对此而说的。

“‘比丘，此人有四住处。’此话已说。此话是针对什么说的呢？智慧住处、真实住处、布施住处、寂静住处。‘比丘，此人有四住处。’此话是针对此而说的。

“‘不应怠惰于智慧，应守护真实，应增长布施，应修习寂静。’此话已说。此话是针对什么说的呢？比丘，如何才能不怠惰于智慧？比丘，此有六界：地界、水界、火界、风界、空界、识界。

比丘，什么是地界？地界可以是内在的，也可以是外在的。比丘，什么是内在的地界？凡是自身内在、各自的、坚硬的、粗糙的、执取的，例如：头发、体毛、指甲、牙齿、皮肤、肉、筋、骨、骨髓、肾、心、肝、膜、脾、肺、大肠、小肠、胃中的食物、粪便，或任何其他自身内在、各自的、坚硬的、粗糙的、执取的——比丘，此被称为内在的地界。凡是内在的地界和外在的地界，都只是地界。‘这不是我的，我不是这个，这也不是我的自我。’应如实以正慧观之。如实以正慧观之，则对地界生厌离，对地界心离染。

比丘，什么是水界？水界可以是内在的，也可以是外在的。比丘，什么是内在的水界？凡是自身内在、各自的、水状的、执取的，例如：胆汁、痰、脓、血、汗、脂肪、泪水、唾液、鼻涕、关节液、尿液，或任何其他自身内在、各自的、水状的、执取的——比丘，此被称为内在的水界。凡是内在的水界和外在的水界，都只是水界。‘这不是我的，我不是这个，这也不是我的自我。’应如实以正慧观之。如实以正慧观之，则对水界生厌离，对水界心离染。

比丘，什么是火界？火界可以是内在的，也可以是外在的。比丘，什么是内在的火界？凡是自身内在、各自的、火状的、执取的，例如：使身体温暖、使身体衰老、使身体发热、使吃喝嚼尝的食物得到充分消化，或任何其他自身内在、各自的、火状的、执取的——比丘，此被称为内在的火界。凡是内在的火界和外在的火界，都只是火界。‘这不是我的，我不是这个，这也不是我的自我。’应如实以正慧观之。如实以正慧观之，则对火界生厌离，对火界心离染。

比丘，什么是风界？风界可以是内在的，也可以是外在的。比丘，什么是内在的风界？凡是自身内在、各自的、风状的、执取的，例如：上行风、下行风、腹内风、肠内风、四肢流动的风、入息出息，或任何其他自身内在、各自的、风状的、执取的——比丘，此被称为内在的风界。凡是内在的风界和外在的风界，都只是风界。‘这不是我的，我不是这个，这也不是我的自我。’应如实以正慧观之。如实以正慧观之，则对风界生厌离，对风界心离染。

比丘，什么是空界？空界可以是内在的，也可以是外在的。比丘，什么是内在的空界？凡是自身内在、各自的、空洞的、执取的，例如：耳孔、鼻孔、口门，以及吞食、饮用、咀嚼、品尝的食物所停留的地方，以及吞食、饮用、咀嚼、品尝的食物从下方排出的地方，或任何其他自身内在、各自的、空洞的、不被肉和血触及的、执取的——比丘，此被称为内在的空界。凡是内在的空界和外在的空界，都只是空界。‘这不是我的，我不是这个，这也不是我的自我。’应如实以正慧观之。如实以正慧观之，则对空界生厌离，对空界心离染。

接着，唯识纯净无染。他以那识知晓什么？他知晓‘乐’，也知晓‘苦’，也知晓‘不苦不乐’。比丘，依乐受之触而生乐受。他感受乐受时，知晓‘我正感受乐受’。他知晓：‘随着那乐受之触的灭尽，依那乐受之触所生的乐受，它就灭尽，它就寂静。’

比丘，依苦受之触而生苦受。他感受苦受时，知晓‘我正感受苦受’。他知晓：‘随着那苦受之触的灭尽，依那苦受之触所生的苦受，它就灭尽，它就寂静。’

比丘，依不苦不乐受之触而生不苦不乐受。他感受不苦不乐受时，知晓‘我正感受不苦不乐受’。他知晓：‘随着那不苦不乐受之触的灭尽，依那不苦不乐受之触所生的不苦不乐受，它就灭尽，它就寂静。’

比丘，犹如两块木头相互摩擦，生热发火；那两块木头分离散开，那热就灭尽，就寂静。比丘，正是如此，依乐受之触而生乐受。他感受乐受时，知晓‘我正感受乐受’。他知晓：‘随着那乐受之触的灭尽，依那乐受之触所生的乐受，它就灭尽，它就寂静。’

依苦受之触而生苦受。他感受苦受时，知晓‘我正感受苦受’。他知晓：‘随着那苦受之触的灭尽，依那苦受之触所生的苦受，它就灭尽，它就寂静。’

依不苦不乐受之触而生不苦不乐受。他感受不苦不乐受时，知晓‘我正感受不苦不乐受’。他知晓：‘随着那不苦不乐受之触的灭尽，依那不苦不乐受之触所生的不苦不乐受，它就灭尽，它就寂静。’

接着，唯有舍，纯净无染，柔和易于造作，光明照耀。比丘，犹如熟练的金匠或金匠的学徒，建立熔炉，涂抹炉口，以钳子夹住黄金放入炉中，适时吹风，适时洒水，适时观察，那黄金就变得纯净、洁净、无瑕、柔和、易于造作、光明照耀，随心所欲地制作成任何饰品——无论是发带、耳环、项链，还是金链，都能满足其目的。比丘，正是如此，接着，唯有舍，纯净无染，柔和易于造作，光明照耀。

他这样知晓：‘如果我将如此纯净无染的舍引入空无边处，并修习随顺此法的心，那么我的舍将依附于此，以彼为所依，长久住立。如果我将如此纯净无染的舍引入识无边处，并修习随顺此法的心，那么我的舍将依附于此，以彼为所依，长久住立。如果我将如此纯净无染的舍引入无所有处，并修习随顺此法的心，那么我的舍将依附于此，以彼为所依，长久住立。如果我将如此纯净无染的舍引入非想非非想处，并修习随顺此法的心，那么我的舍将依附于此，以彼为所依，长久住立。’

他这样知晓：‘如果我将如此纯净无染的舍引入空无边处，并修习随顺此法的心；这是有为的。如果我将如此纯净无染的舍引入识无边处，并修习随顺此法的心；这是有为的。如果我将如此纯净无染的舍引入无所有处，并修习随顺此法的心；这是有为的。如果我将如此纯净无染的舍引入非想非非想处，并修习随顺此法的心；这是有为的。’

他不为此造作，不为此思惟，为了存在或不存在。他既不造作也不思惟存在或不存在，对世间没有任何执取，不执取故不生苦恼，不苦恼故当下证入涅槃。他知晓：‘生已尽，梵行已立，所作已办，不再有此等存在。’

如果他感受乐受，他知晓：‘它是无常的’，他知晓：‘它是不执着的’，他知晓：‘它是不被喜爱的’。如果他感受苦受，他知晓：‘它是无常的’，他知晓：‘它是不执着的’，他知晓：‘它是不被喜爱的’。如果他感受不苦不乐受，他知晓：‘它是无常的’，他知晓：‘它是不执着的’，他知晓：‘它是不被喜爱的’。

如果他感受乐受，他是解脱地感受；如果他感受苦受，他是解脱地感受；如果他感受不苦不乐受，他是解脱地感受。他感受身体极限的受时，知晓‘我正感受身体极限的受’；他感受生命极限的受时，知晓‘我正感受生命极限的受’；他知晓：‘随着身体的分解，死后，生命终结，在此处，所有不被喜爱的感受都将冷却。’

比丘，犹如油灯依油和灯芯而燃烧；随着油和灯芯的耗尽，不再补充，它就熄灭。比丘，正是如此，他感受身体极限的受时，知晓‘我正感受身体极限的受’；他感受生命极限的受时，知晓‘我正感受生命极限的受’；他知晓：‘随着身体的分解，死后，生命终结，在此处，所有不被喜爱的感受都将冷却。’因此，具足此等特质的比丘，具足此至高无上的智慧住处。比丘，这确实是至高无上的圣者智慧——即对一切苦尽的知晓。

他的这种解脱是建立在真实上的，是不可动摇的。比丘，凡是虚妄法，那便是虚妄；凡是真实法，那便是真实，即涅槃。因此，具足此等特质的比丘，具足此至高无上的真实住处。比丘，这确实是至高无上的圣者真实——即不虚妄的涅槃。

他先前由于无知而累积、执取的烦恼，它们都已断除，根被切断，像被砍伐的棕榈树根一样，不再存在，未来不再生起。因此，具足此等特质的比丘，具足此至高无上的布施住处。比丘，这确实是至高无上的圣者布施——即舍弃一切执取。

他先前由于无知而有的贪欲、爱染，它们都已断除，根被切断，像被砍伐的棕榈树根一样，不再存在，未来不再生起。他先前由于无知而有的嗔恚、恶意、染污，它们都已断除，根被切断，像被砍伐的棕榈树根一样，不再存在，未来不再生起。他先前由于无知而有的无明、愚痴，它们都已断除，根被切断，像被砍伐的棕榈树根一样，不再存在，未来不再生起。因此，具足此等特质的比丘，具足此至高无上的寂静住处。比丘，这确实是至高无上的圣者寂静——即贪嗔痴的寂灭。‘不应怠惰于智慧，应守护真实，应增长布施，应修习寂静。’此话是针对此而说的。

“‘安住于此，思惟不生，思惟不生故，圣者被称为寂静。’此话已说。此话是针对什么说的呢？比丘，‘我是’是思惟，‘我就是这个’是思惟，‘我将存在’是思惟，‘我将不存在’是思惟，‘我将有色身’是思惟，‘我将无色身’是思惟，‘我将有想’是思惟，‘我将无想’是思惟，‘我将非想非非想’是思惟。比丘，思惟是病，思惟是瘤，思惟是箭。比丘，唯有超越一切思惟，圣者才被称为寂静。比丘，寂静的圣者不生，不老，不死，不动摇，不贪求。比丘，他没有可生之处，不生又怎会老呢？不老又怎会死呢？不死又怎会动摇呢？不动摇又怎会贪求呢？‘安住于此，思惟不生，思惟不生故，圣者被称为寂静。’此话是针对此而说的。比丘，你当以这种方式记住我这简略的六界分别。”

于是，尊者富库萨提心想：“原来我的老师来了，原来善逝来了，原来正等正觉者来了！” 于是他从座位上站起来，偏袒右肩，以头顶礼世尊的双足，对世尊说：“世尊，我犯了过失，如同愚痴之人，如同无知之人，如同不善之人，我竟然认为应该以‘友’来称呼世尊。世尊，请接受我的过失，以便我将来能自我约束。” “比丘，你确实犯了过失，如同愚痴之人，如同无知之人，如同不善之人，你竟然认为应该以‘友’来称呼我。然而，比丘，既然你将过失视为过失，并如法忏悔，我们就接受。比丘，在圣者的律法中，这是一大进步，即能将过失视为过失，并如法忏悔，以便将来能自我约束。” “世尊，我能从世尊处得到受戒吗？” “比丘，你的钵和衣具足了吗？” “世尊，我的钵和衣不具足。” “比丘，如来不为钵和衣不具足者授戒。”

于是，尊者富库萨提欢喜并随喜世尊的教导，从座位上站起来，礼敬世尊，右绕后，便去寻找钵和衣。那时，尊者富库萨提在寻找钵和衣的途中，被一头走失的母牛夺去了性命。于是，许多比丘来到世尊处；来到后礼敬世尊，坐在一旁。坐在一旁的那些比丘对世尊说：“世尊，那位名叫富库萨提的善男子，您曾以简略的教导教导过他，他已经去世了。他的趣向如何？来世如何？” “比丘们，富库萨提善男子是贤明的，他实践了随顺佛法的法，并未因法而困扰我。比丘们，富库萨提善男子由于五下分结的断尽，是化生者，在那里证入涅槃，不复返于此世间。”

世尊如是说。那些比丘心悦地欢喜世尊的教导。

界分别经第十终。  
巴利语经文  
MN.140/(10) Dhātuvibhaṅgasuttaṃ  
　　 342. Evaṃ me sutaṃ– ekaṃ samayaṃ bhagavā magadhesu cārikaṃ caramāno yena rājagahaṃ tadavasari; yena bhaggavo kumbhakāro tenupasaṅkami; upasaṅkamitvā bhaggavaṃ kumbhakāraṃ etadavoca– “sace te, bhaggava, agaru viharemu āvesane ekarattan”ti. “Na kho me, bhante, garu. Atthi cettha pabbajito paṭhamaṃ vāsūpagato. Sace so anujānāti, viharatha, bhante, yathāsukhan”ti.  
　　 Tena kho pana samayena pukkusāti nāma kulaputto bhagavantaṃ uddissa saddhāya agārasmā anagāriyaṃ pabbajito. So tasmiṃ kumbhakārāvesane paṭhamaṃ vāsūpagato hoti. Atha kho bhagavā yenāyasmā pukkusāti tenupasaṅkami; upasaṅkamitvā āyasmantaṃ pukkusātiṃ etadavoca– “sace te, bhikkhu, agaru viharemu āvesane ekarattan”ti. “Urundaṃ, āvuso, kumbhakārāvesanaṃ. Viharatāyasmā yathāsukhan”ti.  
　　 Atha kho bhagavā kumbhakārāvesanaṃ pavisitvā ekamantaṃ tiṇasanthārakaṃ paññāpetvā nisīdi pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. Atha kho bhagavā bahudeva rattiṃ nisajjāya vītināmesi. Āyasmāpi kho pukkusāti bahudeva rattiṃ nisajjāya vītināmesi.  
　　 Atha kho bhagavato etadahosi– “pāsādikaṃ kho ayaṃ kulaputto iriyati. Yaṃnūnāhaṃ puccheyyan”ti. Atha kho bhagavā āyasmantaṃ pukkusātiṃ etadavoca– “kaṃsi tvaṃ, bhikkhu, uddissa pabbajito? Ko vā te satthā? Kassa vā tvaṃ dhammaṃ rocesī”ti? “Atthāvuso, samaṇo gotamo sakyaputto sakyakulā pabbajito. Taṃ kho pana bhagavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti Tāhaṃ bhagavantaṃ uddissa pabbajito. So ca me bhagavā satthā. Tassa cāhaṃ bhagavato dhammaṃ rocemī”ti. “Kahaṃ pana, bhikkhu, etarahi so bhagavā viharati arahaṃ sammāsambuddho”ti. “Atthāvuso, uttaresu janapadesu sāvatthi nāma nagaraṃ. Tattha so bhagavā etarahi viharati arahaṃ sammāsambuddho”ti. “Diṭṭhapubbo pana te, bhikkhu, so bhagavā; disvā ca pana jāneyyāsī”ti? “Na kho me, āvuso, diṭṭhapubbo so bhagavā; disvā cāhaṃ na jāneyyan”ti.  
　　 Atha kho bhagavato etadahosi– “mamañca khvāyaṃ kulaputto uddissa pabbajito. Yaṃnūnassāhaṃ dhammaṃ deseyyan”ti. Atha kho bhagavā āyasmantaṃ pukkusātiṃ āmantesi– “dhammaṃ te, bhikkhu, desessāmi. Taṃ suṇāhi, sādhukaṃ manasi karohi; bhāsissāmī”ti. “Evamāvuso”ti kho āyasmā pukkusāti bhagavato paccassosi. Bhagavā etadavoca–  
　　 343. “‘Chadhāturo ayaṃ, bhikkhu, puriso chaphassāyatano aṭṭhārasamanopavicāro caturādhiṭṭhāno; yattha ṭhitaṃ maññassavā nappavattanti, maññassave kho pana nappavattamāne muni santoti vuccati. Paññaṃ nappamajjeyya, saccamanurakkheyya, cāgamanubrūheyya, santimeva so sikkheyyā’ti– ayamuddeso dhātuvibhaṅgassa.  
　　 344. “‘Chadhāturo ayaṃ, bhikkhu, puriso’ti– iti kho panetaṃ vuttaṃ. Kiñcetaṃ paṭicca vuttaṃ? (chayimā, bhikkhu, dhātuyo) – pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. ‘Chadhāturo ayaṃ, bhikkhu, puriso’ti– iti yaṃ taṃ vuttaṃ, idametaṃ paṭicca vuttaṃ.  
　　 345. “‘Chaphassāyatano ayaṃ, bhikkhu, puriso’ti – iti kho panetaṃ vuttaṃ. Kiñcetaṃ paṭicca vuttaṃ? Cakkhusamphassāyatanaṃ, sotasamphassāyatanaṃ, ghānasamphassāyatanaṃ, jivhāsamphassāyatanaṃ, kāyasamphassāyatanaṃ, manosamphassāyatanaṃ. ‘Chaphassāyatano ayaṃ, bhikkhu, puriso’ti– iti yaṃ taṃ vuttaṃ, idametaṃ paṭicca vuttaṃ.  
　　 346. “‘Aṭṭhārasamanopavicāro ayaṃ, bhikkhu, puriso’ti– iti kho panetaṃ vuttaṃ. Kiñcetaṃ paṭicca vuttaṃ? Cakkhunā rūpaṃ disvā somanassaṭṭhānīyaṃ rūpaṃ upavicarati, domanassaṭṭhānīyaṃ rūpaṃ upavicarati, upekkhāṭṭhānīyaṃ rūpaṃ upavicarati; sotena saddaṃ sutvā …pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya somanassaṭṭhānīyaṃ dhammaṃ upavicarati, domanassaṭṭhānīyaṃ dhammaṃ upavicarati upekkhāṭṭhānīyaṃ dhammaṃ upavicarati– iti cha somanassupavicārā, cha domanassupavicārā, cha upekkhupavicārā. ‘Aṭṭhārasamanopavicāro ayaṃ, bhikkhu, puriso’ti– iti yaṃ taṃ vuttaṃ, idametaṃ paṭicca vuttaṃ.  
　　 347. “‘Caturādhiṭṭhāno ayaṃ, bhikkhu, puriso’ti– iti kho panetaṃ vuttaṃ. Kiñcetaṃ paṭicca vuttaṃ? Paññādhiṭṭhāno, saccādhiṭṭhāno, cāgādhiṭṭhāno, upasamādhiṭṭhāno. ‘Caturādhiṭṭhāno ayaṃ, bhikkhu, puriso’ti– iti yaṃ taṃ vuttaṃ idametaṃ paṭicca vuttaṃ.  
　　 348. “‘Paññaṃ nappamajjeyya, saccamanurakkheyya, cāgamanubrūheyya, santimeva so sikkheyyā’ti– iti kho panetaṃ vuttaṃ. Kiñcetaṃ paṭicca vuttaṃ? Kathañca, bhikkhu, paññaṃ nappamajjati? Chayimā, bhikkhu, dhātuyo– pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.  
　　 349. “Katamā ca, bhikkhu, pathavīdhātu? Pathavīdhātu siyā ajjhattikā siyā bāhirā. Katamā ca, bhikkhu, ajjhattikā pathavīdhātu? Yaṃ ajjhattaṃ paccattaṃ kakkhaḷaṃ kharigataṃ upādinnaṃ, seyyathidaṃ– kesā lomā nakhā dantā taco maṃsaṃ nhāru aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ udariyaṃ karīsaṃ, yaṃ vā panaññampi kiñci ajjhattaṃ paccattaṃ kakkhaḷaṃ kharigataṃ upādinnaṃ– ayaṃ vuccati, bhikkhu, ajjhattikā pathavīdhātu. Yā ceva kho pana ajjhattikā pathavīdhātu yā ca bāhirā pathavīdhātu pathavīdhāturevesā ‘Taṃ netaṃ mama nesohamasmi na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā pathavīdhātuyā nibbindati, pathavīdhātuyā cittaṃ virājeti.  
　　 350. “Katamā ca, bhikkhu, āpodhātu? Āpodhātu siyā ajjhattikā siyā bāhirā. Katamā ca, bhikkhu, ajjhattikā āpodhātu? Yaṃ ajjhattaṃ paccattaṃ āpo āpogataṃ upādinnaṃ seyyathidaṃ– pittaṃ semhaṃ pubbo lohitaṃ sedo medo assu vasā kheḷo siṅghāṇikā lasikā muttaṃ, yaṃ vā panaññampi kiñci ajjhattaṃ paccattaṃ āpo āpogataṃ upādinnaṃ– ayaṃ vuccati, bhikkhu, ajjhattikā āpodhātu. Yā ceva kho pana ajjhattikā āpodhātu yā ca bāhirā āpodhātu āpodhāturevesā. ‘Taṃ netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā āpodhātuyā nibbindati, āpodhātuyā cittaṃ virājeti.  
　　 351. “Katamā ca, bhikkhu, tejodhātu? Tejodhātu siyā ajjhattikā siyā bāhirā. Katamā ca, bhikkhu, ajjhattikā tejodhātu? Yaṃ ajjhattaṃ paccattaṃ tejo tejogataṃ upādinnaṃ, seyyathidaṃ – yena ca santappati, yena ca jīrīyati, yena ca pariḍayhati, yena ca asitapītakhāyitasāyitaṃ sammā pariṇāmaṃ gacchati, yaṃ vā panaññampi kiñci ajjhattaṃ paccattaṃ tejo tejogataṃ upādinnaṃ– ayaṃ vuccati, bhikkhu, ajjhattikā tejodhātu. Yā ceva kho pana ajjhattikā tejodhātu yā ca bāhirā tejodhātu tejodhāturevesā. ‘Taṃ netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā tejodhātuyā nibbindati, tejodhātuyā cittaṃ virājeti.  
　　 352. “Katamā ca, bhikkhu, vāyodhātu? Vāyodhātu siyā ajjhattikā siyā bāhirā. Katamā ca, bhikkhu, ajjhattikā vāyodhātu? Yaṃ ajjhattaṃ paccattaṃ vāyo vāyogataṃ upādinnaṃ, seyyathidaṃ – uddhaṅgamā vātā adhogamā vātā kucchisayā vātā koṭṭhāsayā vātā aṅgamaṅgānusārino vātā assāso passāso iti, yaṃ vā panaññampi kiñci ajjhattaṃ paccattaṃ vāyo vāyogataṃ upādinnaṃ– ayaṃ vuccati, bhikkhu, ajjhattikā vāyodhātu. Yā ceva kho pana ajjhattikā vāyodhātu yā ca bāhirā vāyodhātu vāyodhāturevesā. ‘Taṃ netaṃ mama nesohamasmi na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā vāyodhātuyā nibbindati, vāyodhātuyā cittaṃ virājeti.  
　　 353. “Katamā ca, bhikkhu, ākāsadhātu? Ākāsadhātu siyā ajjhattikā siyā bāhirā. Katamā ca, bhikkhu, ajjhattikā ākāsadhātu Yaṃ ajjhattaṃ paccattaṃ ākāsaṃ ākāsagataṃ upādinnaṃ, seyyathidaṃ kaṇṇacchiddaṃ nāsacchiddaṃ mukhadvāraṃ yena ca asitapītakhāyitasāyitaṃ ajjhoharati, yattha ca asitapītakhāyitasāyitaṃ santiṭṭhati, yena ca asitapītakhāyitasāyitaṃ adhobhāgaṃ nikkhamati, yaṃ vā panaññampi kiñci ajjhattaṃ paccattaṃ ākāsaṃ ākāsagataṃ aghaṃ aghagataṃ vivaraṃ vivaragataṃ asamphuṭṭhaṃ maṃsalohitehi upādinnaṃ– ayaṃ vuccati bhikkhu ajjhattikā ākāsadhātu. Yā ceva kho pana ajjhattikā ākāsadhātu yā ca bāhirā ākāsadhātu ākāsadhāturevesā. ‘Taṃ netaṃ mama, nesohamasmi, na meso attā’ti– evametaṃ yathābhūtaṃ sammappaññāya daṭṭhabbaṃ. Evametaṃ yathābhūtaṃ sammappaññāya disvā ākāsadhātuyā nibbindati, ākāsadhātuyā cittaṃ virājeti.  
　　 354. “Athāparaṃ viññāṇaṃyeva avasissati parisuddhaṃ pariyodātaṃ. Tena ca viññāṇena kiṃ vijānāti? ‘Sukhan’tipi vijānāti, ‘dukkhan’tipi vijānāti, ‘adukkhamasukhan’tipi vijānāti. Sukhavedaniyaṃ, bhikkhu, phassaṃ paṭicca uppajjati sukhā vedanā. So sukhaṃ vedanaṃ vedayamāno ‘sukhaṃ vedanaṃ vedayāmī’ti pajānāti. ‘Tasseva sukhavedaniyassa phassassa nirodhā yaṃ tajjaṃ vedayitaṃ sukhavedaniyaṃ phassaṃ paṭicca uppannā sukhā vedanā sā nirujjhati, sā vūpasammatī’ti pajānāti.  
　　 355. “Dukkhavedaniyaṃ, bhikkhu, phassaṃ paṭicca uppajjati dukkhā vedanā. So dukkhaṃ vedanaṃ vedayamāno ‘dukkhaṃ vedanaṃ vedayāmī’ti pajānāti. ‘Tasseva dukkhavedaniyassa phassassa nirodhā yaṃ tajjaṃ vedayitaṃ dukkhavedaniyaṃ phassaṃ paṭicca uppannā dukkhā vedanā sā nirujjhati, sā vūpasammatī’ti pajānāti.  
　　 356. “Adukkhamasukhavedaniyaṃ, bhikkhu, phassaṃ paṭicca uppajjati adukkhamasukhā vedanā. So adukkhamasukhaṃ vedanaṃ vedayamāno ‘adukkhamasukhaṃ vedanaṃ vedayāmī’ti pajānāti. ‘Tasseva adukkhamasukhavedaniyassa phassassa nirodhā yaṃ tajjaṃ vedayitaṃ adukkhamasukhavedaniyaṃ phassaṃ paṭicca uppannā adukkhamasukhā vedanā sā nirujjhati, sā vūpasammatī’ti pajānāti.  
　　 357. “Seyyathāpi, bhikkhu, dvinnaṃ kaṭṭhānaṃ saṅghaṭṭā samodhānā usmā jāyati, tejo abhinibbattati, tesaṃyeva dvinnaṃ kaṭṭhānaṃ nānābhāvā vikkhepā yā tajjā usmā sā nirujjhati, sā vūpasammati; evameva kho, bhikkhu, sukhavedaniyaṃ phassaṃ paṭicca uppajjati sukhā vedanā. So sukhaṃ vedanaṃ vedayamāno ‘sukhaṃ vedanaṃ vedayāmī’ti pajānāti. ‘Tasseva sukhavedaniyassa phassassa nirodhā yaṃ tajjaṃ vedayitaṃ sukhavedaniyaṃ phassaṃ paṭicca uppannā sukhā vedanā sā nirujjhati, sā vūpasammatī’ti pajānāti.  
　　 358. “Dukkhavedaniyaṃ, bhikkhu, phassaṃ paṭicca uppajjati dukkhā vedanā. So dukkhaṃ vedanaṃ vedayamāno ‘dukkhaṃ vedanaṃ vedayāmī’ti pajānāti. ‘Tasseva dukkhavedaniyassa phassassa nirodhā yaṃ tajjaṃ vedayitaṃ dukkhavedaniyaṃ phassaṃ paṭicca uppannā dukkhā vedanā sā nirujjhati, sā vūpasammatī’ti pajānāti.  
　　 359. “Adukkhamasukhavedaniyaṃ bhikkhu, phassaṃ paṭicca uppajjati adukkhamasukhā vedanā. So adukkhamasukhaṃ vedanaṃ vedayamāno ‘adukkhamasukhaṃ vedanaṃ vedayāmī’ti pajānāti. ‘Tasseva adukkhamasukhavedaniyassa phassassa nirodhā yaṃ tajjaṃ vedayitaṃ adukkhamasukhavedaniyaṃ phassaṃ paṭicca uppannā adukkhamasukhā vedanā sā nirujjhati, sā vūpasammatī’ti pajānāti.  
　　 360. “Athāparaṃ upekkhāyeva avasissati parisuddhā pariyodātā mudu ca kammaññā ca pabhassarā ca. Seyyathāpi, bhikkhu, dakkho suvaṇṇakāro vā suvaṇṇakārantevāsī vā ukkaṃ bandheyya, ukkaṃ bandhitvā ukkāmukhaṃ ālimpeyya, ukkāmukhaṃ ālimpetvā saṇḍāsena jātarūpaṃ gahetvā ukkāmukhe pakkhipeyya, tamenaṃ kālena kālaṃ abhidhameyya, kālena kālaṃ udakena paripphoseyya, kālena kālaṃ ajjhupekkheyya, taṃ hoti jātarūpaṃ sudhantaṃ niddhantaṃ nīhaṭaṃ ninnītakasāvaṃ mudu ca kammaññañca pabhassarañca, yassā yassā ca piḷandhanavikatiyā ākaṅkhati– yadi paṭṭikāya yadi kuṇḍalāya yadi gīveyyakāya yadi suvaṇṇamālāya tañcassa atthaṃ anubhoti; evameva kho, bhikkhu, athāparaṃ upekkhāyeva avasissati parisuddhā pariyodātā mudu ca kammaññā ca pabhassarā ca.  
　　 361. “So evaṃ pajānāti– ‘imañce ahaṃ upekkhaṃ evaṃ parisuddhaṃ evaṃ pariyodātaṃ ākāsānañcāyatanaṃ upasaṃhareyyaṃ, tadanudhammañca cittaṃ bhāveyyaṃ. Evaṃ me ayaṃ upekkhā taṃnissitā tadupādānā ciraṃ dīghamaddhānaṃ tiṭṭheyya. Imañce ahaṃ upekkhaṃ evaṃ parisuddhaṃ evaṃ pariyodātaṃ viññāṇañcāyatanaṃ upasaṃhareyyaṃ, tadanudhammañca cittaṃ bhāveyyaṃ. Evaṃ me ayaṃ upekkhā taṃnissitā tadupādānā ciraṃ dīghamaddhānaṃ tiṭṭheyya. Imañce ahaṃ upekkhaṃ evaṃ parisuddhaṃ evaṃ pariyodātaṃ ākiñcaññāyatanaṃ upasaṃhareyyaṃ, tadanudhammañca cittaṃ bhāveyyaṃ. Evaṃ me ayaṃ upekkhā taṃnissitā tadupādānā ciraṃ dīghamaddhānaṃ tiṭṭheyya. Imañce ahaṃ upekkhaṃ evaṃ parisuddhaṃ evaṃ pariyodātaṃ nevasaññānāsaññāyatanaṃ upasaṃhareyyaṃ, tadanudhammañca cittaṃ bhāveyyaṃ. Evaṃ me ayaṃ upekkhā taṃnissitā tadupādānā ciraṃ dīghamaddhānaṃ tiṭṭheyyā’”ti.  
　　 362. “So evaṃ pajānāti– ‘imañce ahaṃ upekkhaṃ evaṃ parisuddhaṃ evaṃ pariyodātaṃ ākāsānañcāyatanaṃ upasaṃhareyyaṃ, tadanudhammañca cittaṃ bhāveyyaṃ; saṅkhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ viññāṇañcāyatanaṃ upasaṃhareyyaṃ, tadanudhammañca cittaṃ bhāveyyaṃ; saṅkhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ ākiñcaññāyatanaṃ upasaṃhareyyaṃ, tadanudhammañca cittaṃ bhāveyyaṃ; saṅkhatametaṃ. Imañce ahaṃ upekkhaṃ evaṃ parisuddhaṃ evaṃ pariyodātaṃ nevasaññānāsaññāyatanaṃ upasaṃhareyyaṃ, tadanudhammañca cittaṃ bhāveyyaṃ; saṅkhatametan’”ti.  
　　 “So neva taṃ abhisaṅkharoti, na abhisañcetayati bhavāya vā vibhavāya vā. So anabhisaṅkharonto anabhisañcetayanto bhavāya vā vibhavāya vā na kiñci loke upādiyati, anupādiyaṃ na paritassati, aparitassaṃ paccattaṃyeva parinibbāyati. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti.  
　　 363. “So sukhañce vedanaṃ vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti. Dukkhañce vedanaṃ vedeti ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti. Adukkhamasukhañce vedanaṃ vedeti, ‘sā aniccā’ti pajānāti, ‘anajjhositā’ti pajānāti, ‘anabhinanditā’ti pajānāti.  
　　 364. “So sukhañce vedanaṃ vedeti, visaṃyutto naṃ vedeti; dukkhañce vedanaṃ vedeti, visaṃyutto naṃ vedeti; adukkhamasukhañce vedanaṃ vedeti, visaṃyutto naṃ vedeti. So kāyapariyantikaṃ vedanaṃ vedayamāno ‘kāyapariyantikaṃ vedanaṃ vedayāmī’ti pajānāti, jīvitapariyantikaṃ vedanaṃ vedayamāno ‘jīvitapariyantikaṃ vedanaṃ vedayāmī’ti pajānāti, ‘kāyassa bhedā paraṃ maraṇā uddhaṃ jīvitapariyādānā idheva sabbavedayitāni anabhinanditāni sītībhavissantī’ti pajānāti.  
　　 365. “Seyyathāpi, bhikkhu, telañca paṭicca vaṭṭiñca paṭicca telappadīpo jhāyati; tasseva telassa ca vaṭṭiyā ca pariyādānā aññassa ca anupahārā anāhāro nibbāyati; evameva kho, bhikkhu, kāyapariyantikaṃ vedanaṃ vedayamāno ‘kāyapariyantikaṃ vedanaṃ vedayāmī’ti pajānāti, jīvitapariyantikaṃ vedanaṃ vedayamāno ‘jīvitapariyantikaṃ vedanaṃ vedayāmī’ti pajānāti, ‘kāyassa bhedā paraṃ maraṇā uddhaṃ jīvitapariyādānā idheva sabbavedayitāni anabhinanditāni sītībhavissantī’ti pajānāti. Tasmā evaṃ samannāgato bhikkhu iminā paramena paññādhiṭṭhānena samannāgato hoti. Esā hi, bhikkhu, paramā ariyā paññā yadidaṃ– sabbadukkhakkhaye ñāṇaṃ.  
　　 366. “Tassa sā vimutti sacce ṭhitā akuppā hoti. Tañhi, bhikkhu, musā yaṃ mosadhammaṃ, taṃ saccaṃ yaṃ amosadhammaṃ nibbānaṃ. Tasmā evaṃ samannāgato bhikkhu iminā paramena saccādhiṭṭhānena samannāgato hoti. Etañhi, bhikkhu, paramaṃ ariyasaccaṃ yadidaṃ– amosadhammaṃ nibbānaṃ.  
　　 367. “Tasseva kho pana pubbe aviddasuno upadhī honti samattā samādinnā. Tyāssa pahīnā honti ucchinnamūlā tālāvatthukatā anabhāvaṃkatā āyatiṃ anuppādadhammā. Tasmā evaṃ samannāgato bhikkhu iminā paramena cāgādhiṭṭhānena samannāgato hoti. Eso hi, bhikkhu, paramo ariyo cāgo yadidaṃ– sabbūpadhipaṭinissaggo.  
　　 368. “Tasseva kho pana pubbe aviddasuno abhijjhā hoti chando sārāgo. Svāssa pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Tasseva kho pana pubbe aviddasuno āghāto hoti byāpādo sampadoso. Svāssa pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Tasseva kho pana pubbe aviddasuno avijjā hoti sammoho. Svāssa pahīno hoti ucchinnamūlo tālāvatthukato anabhāvaṃkato āyatiṃ anuppādadhammo. Tasmā evaṃ samannāgato bhikkhu iminā paramena upasamādhiṭṭhānena samannāgato hoti. Eso hi, bhikkhu, paramo ariyo upasamo yadidaṃ– rāgadosamohānaṃ upasamo. ‘Paññaṃ nappamajjeyya, saccamanurakkheyya, cāgamanubrūheyya, santimeva so sikkheyyā’ti– iti yaṃ taṃ vuttaṃ, idametaṃ paṭicca vuttaṃ.  
　　 369. “‘Yattha ṭhitaṃ maññassavā nappavattanti, maññassave kho pana nappavattamāne muni santoti vuccatī’ti– iti kho panetaṃ vuttaṃ. Kiñcetaṃ paṭicca vuttaṃ? ‘Asmī’ti, bhikkhu, maññitametaṃ, ‘ayamahamasmī’ti maññitametaṃ, ‘bhavissan’ti maññitametaṃ, ‘na bhavissan’ti maññitametaṃ, ‘rūpī bhavissan’ti maññitametaṃ, ‘arūpī bhavissan’ti maññitametaṃ, ‘saññī bhavissan’ti maññitametaṃ, ‘asaññī bhavissan’ti maññitametaṃ, ‘nevasaññīnāsaññī bhavissan’ti maññitametaṃ. Maññitaṃ, bhikkhu, rogo maññitaṃ gaṇḍo maññitaṃ sallaṃ. Sabbamaññitānaṃ tveva, bhikkhu, samatikkamā muni santoti vuccati. Muni kho pana, bhikkhu, santo na jāyati, na jīyati, na mīyati, na kuppati, na piheti. Tañhissa, bhikkhu, natthi yena jāyetha, ajāyamāno kiṃ jīyissati, ajīyamāno kiṃ mīyissati, amīyamāno kiṃ kuppissati, akuppamāno kissa pihessati? ‘Yattha ṭhitaṃ maññassavā nappavattanti, maññassave kho pana nappavattamāne muni santoti vuccatī’ti– iti yaṃ taṃ vuttaṃ, idametaṃ paṭicca vuttaṃ. Imaṃ kho me tvaṃ, bhikkhu, saṃkhittena chadhātuvibhaṅgaṃ dhārehī”ti.  
　　 370. Atha kho āyasmā pukkusāti– “satthā kira me anuppatto, sugato kira me anuppatto sammāsambuddho kira me anuppatto”ti uṭṭhāyāsanā ekaṃsaṃ cīvaraṃ katvā bhagavato pādesu sirasā nipatitvā bhagavantaṃ etadavoca– “accayo maṃ, bhante, accagamā yathābālaṃ yathāmūḷhaṃ yathā-akusalaṃ, yohaṃ bhagavantaṃ āvusovādena samudācaritabbaṃ amaññissaṃ. Tassa me, bhante, bhagavā accayaṃ accayato paṭiggaṇhātu āyatiṃ saṃvarāyā”ti. “Taggha tvaṃ, bhikkhu, accayo accagamā yathābālaṃ yathāmūḷhaṃ yathā-akusalaṃ yaṃ maṃ tvaṃ āvusovādena samudācaritabbaṃ amaññittha. Yato ca kho tvaṃ, bhikkhu, accayaṃ accayato disvā yathādhammaṃ paṭikarosi, taṃ te mayaṃ paṭiggaṇhāma. Vuddhihesā, bhikkhu, ariyassa vinaye yo accayaṃ accayato disvā yathādhammaṃ paṭikaroti, āyatiṃ saṃvaraṃ āpajjatī”ti. “Labheyyāhaṃ, bhante, bhagavato santike upasampadan”ti. “Paripuṇṇaṃ pana te, bhikkhu, pattacīvaran”ti? “Na kho me, bhante, paripuṇṇaṃ pattacīvaran”ti. “Na kho, bhikkhu, tathāgatā aparipuṇṇapattacīvaraṃ upasampādentī”ti.  
　　 Atha kho āyasmā pukkusāti bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pattacīvarapariyesanaṃ pakkāmi. Atha kho āyasmantaṃ pukkusātiṃ pattacīvarapariyesanaṃ carantaṃ vibbhantā gāvī jīvitā voropesi. Atha kho sambahulā bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ– “yo so, bhante, pukkusāti nāma kulaputto bhagavatā saṃkhittena ovādena ovadito so kālaṅkato. Tassa kā gati, ko abhisamparāyo”ti? “Paṇḍito, bhikkhave, pukkusāti kulaputto paccapādi dhammassānudhammaṃ, na ca maṃ dhammādhikaraṇaṃ vihesesi. Pukkusāti, bhikkhave, kulaputto pañcannaṃ orambhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Dhātuvibhaṅgasuttaṃ niṭṭhitaṃ dasamaṃ.