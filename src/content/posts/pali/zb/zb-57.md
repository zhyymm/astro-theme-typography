---
title: 中部57经：狗戒经
pubDate: 2026-01-13
categories: ['巴利三藏']
tags: [中部]
draft: false
---

我曾这样听闻：一时，世尊住在拘利国，名叫哈利达瓦萨那的拘利人村镇。于是，拘利子富那牛戒行者，以及裸体者斯尼耶狗戒行者，他们来到了世尊的住处；抵达后，拘利子富那牛戒行者向世尊致敬，然后坐在一旁。裸体者斯尼耶狗戒行者则与世尊相互问候。在互致问候和友好的交谈之后，他像狗一样蹲坐在一旁。坐在一旁的拘利子富那牛戒行者对世尊说：“这位尊者，裸体者斯尼耶狗戒行者行难行之苦行，吃掉在地上的食物。他长久以来圆满地受持狗戒。他将投生何处？他的来世如何？”“够了，富那，放下这个问题吧；不要问我这个。”拘利子富那牛戒行者第二次……（中略）……拘利子富那牛戒行者第三次对世尊说：“这位尊者，裸体者斯尼耶狗戒行者行难行之苦行，吃掉在地上的食物。他长久以来圆满地受持狗戒。他将投生何处？他的来世如何？”

“富那，我确实不能制止你。够了，富那，放下这个问题吧；不要问我这个；但我会为你解释。富那，在此世间，有些人圆满无间断地修习狗戒，圆满无间断地修习狗行，圆满无间断地修习狗心，圆满无间断地修习狗姿态。他圆满无间断地修习狗戒，圆满无间断地修习狗行，圆满无间断地修习狗心，圆满无间断地修习狗姿态，身坏命终后，投生到狗的同伴中。然而，如果他有这样的邪见：‘我以此戒、此誓愿、此苦行、此梵行，将成为天神，或成为某一天神。’那么，这就是他的邪见。富那，我告诉有邪见者，其趣向只有两种：地狱或畜生道。因此，富那，圆满的狗戒能导向狗的同伴，失败的则导向地狱。”世尊如此说后，裸体者斯尼耶狗戒行者哭了，流下了眼泪。

于是，世尊对拘利子富那牛戒行者说：“富那，我未能制止你。够了，富那，放下这个问题吧；不要问我这个。”“尊者，我不是因为世尊这样说而哭泣；而是因为，尊者，我长久以来圆满地受持狗戒。这位尊者，拘利子富那牛戒行者。他长久以来圆满地受持牛戒。他将投生何处？他的来世如何？”“够了，斯尼耶，放下这个问题吧；不要问我这个。”裸体者斯尼耶第二次……（中略）……裸体者斯尼耶狗戒行者第三次对世尊说：“这位尊者，拘利子富那牛戒行者。他长久以来圆满地受持牛戒。他将投生何处？他的来世如何？”

“斯尼耶，我确实不能制止你。够了，斯尼耶，放下这个问题吧；不要问我这个；但我会为你解释。斯尼耶，在此世间，有些人圆满无间断地修习牛戒，圆满无间断地修习牛行，圆满无间断地修习牛心，圆满无间断地修习牛姿态。他圆满无间断地修习牛戒，圆满无间断地修习牛行，圆满无间断地修习牛心，圆满无间断地修习牛姿态，身坏命终后，投生到牛的同伴中。然而，如果他有这样的邪见：‘我以此戒、此誓愿、此苦行、此梵行，将成为天神，或成为某一天神。’那么，这就是他的邪见。斯尼耶，我告诉有邪见者，其趣向只有两种：地狱或畜生道。因此，斯尼耶，圆满的牛戒能导向牛的同伴，失败的则导向地狱。”世尊如此说后，拘利子富那牛戒行者哭了，流下了眼泪。

于是，世尊对裸体者斯尼耶狗戒行者说：“斯尼耶，我未能制止你。够了，斯尼耶，放下这个问题吧；不要问我这个。”“尊者，我不是因为世尊这样说而哭泣；而是因为，尊者，我长久以来圆满地受持牛戒。尊者，我对世尊有如此的信心；世尊有能力教导佛法，使我舍弃这牛戒，也使这位裸体者斯尼耶狗戒行者舍弃那狗戒。”“那么，富那，仔细听，好好思惟，我将为你讲说。”“是的，尊者。”拘利子富那牛戒行者应答世尊。世尊说：

“富那，这四种业是我亲身证知、亲身作证而宣说的。是哪四种？富那，有黑业黑异熟；富那，有白业白异熟；富那，有黑白业黑白异熟；富那，有非黑非白业非黑非白异熟，导向业尽。

“富那，什么是黑业黑异熟？富那，在此世间，有些人造作有害的身体行为，造作有害的言语行为，造作有害的意念行为。他造作有害的身体行为，造作有害的言语行为，造作有害的意念行为，投生到有害的世间。当他投生到有害的世间时，有害的触碰触及他。他被有害的触碰触及，感受纯粹的痛苦，就像地狱众生一样。因此，富那，有情众生依其所造而投生；他所造的业，将使他投生；当他投生时，触碰触及他。富那，我因此说‘众生是业的继承者’。富那，这被称为黑业黑异熟。

“富那，什么是白业白异熟？富那，在此世间，有些人造作无害的身体行为，造作无害的言语行为，造作无害的意念行为。他造作无害的身体行为，造作无害的言语行为，造作无害的意念行为，投生到无害的世间。当他投生到无害的世间时，无害的触碰触及他。他被无害的触碰触及，感受纯粹的快乐，就像净光天一样。因此，富那，有情众生依其所造而投生；他所造的业，将使他投生；当他投生时，触碰触及他。富那，我因此说‘众生是业的继承者’。富那，这被称为白业白异熟。

“富那，什么是黑白业黑白异熟？富那，在此世间，有些人造作有害也有益的身体行为，造作有害也有益的言语行为，造作有害也有益的意念行为。他造作有害也有益的身体行为，造作有害也有益的言语行为，造作有害也有益的意念行为，投生到有害也有益的世间。当他投生到有害也有益的世间时，有害也有益的触碰触及他。他被有害也有益的触碰触及，感受混杂的苦乐，就像人类、某些天神和某些堕恶趣者一样。因此，富那，有情众生依其所造而投生；他所造的业，将使他投生。当他投生时，触碰触及他。富那，我因此说‘众生是业的继承者’。富那，这被称为黑白业黑白异熟。

“富那，什么是非黑非白业非黑非白异熟，导向业尽？富那，对于那黑业黑异熟，对于那白业白异熟，对于那黑白业黑白异熟，其舍弃的意愿——富那，这被称为非黑非白业非黑非白异熟，导向业尽。这四种业是我亲身证知、亲身作证而宣说的。”

世尊如此说后，拘利子富那牛戒行者对世尊说：“殊胜啊，尊者，殊胜啊，尊者！尊者，就像……（中略）……愿世尊从今日起，接受我为终身皈依的优婆塞。”裸体者斯尼耶狗戒行者则对世尊说：“殊胜啊，尊者，殊胜啊，尊者！尊者，就像……（中略）……佛法已被清晰地阐明。尊者，我皈依世尊、佛法和比丘僧。我是否能在尊者座下出家，是否能受具足戒？”“斯尼耶，如果曾经是其他教派的人，希望在这法与律中出家，希望受具足戒，他必须观察四个月。四个月后，比丘们在心意成熟时才会让他出家，让他受具足戒。但我了解这里面存在个体的差异。”

“如果，尊者，曾经是其他教派的人，希望在这法与律中出家，希望受具足戒，他们必须观察四个月，四个月后比丘们在心意成熟时才会让他们出家，让他们受具足戒，那么我将观察四年。四年后，比丘们在心意成熟时再让我出家，让我受具足戒。”裸体者斯尼耶狗戒行者因此在世尊座下得到了出家，得到了具足戒。不久之后，具寿斯尼耶在受具足戒后，独自隐居，不放逸，精进，自我策励，不久即亲自证得、作证，并安住于那无上梵行目标的完成，为了它，善男子们完全离开了家庭生活而过无家生活。他了知：“生死已尽，梵行已立，应作的已作，不再有此来生。”具寿斯尼耶成为一位阿罗汉。

狗戒经第七终。  
巴利语经文  
MN.57/(7) Kukkuravatikasuttaṃ  
　　 78. Evaṃ me sutaṃ– ekaṃ samayaṃ bhagavā koliyesu viharati haliddavasanaṃ nāma koliyānaṃ nigamo. Atha kho puṇṇo ca koliyaputto govatiko acelo ca seniyo kukkuravatiko yena bhagavā tenupasaṅkamiṃsu; upasaṅkamitvā puṇṇo koliyaputto govatiko bhagavantaṃ abhivādetvā ekamantaṃ nisīdi. Acelo pana seniyo kukkuravatiko bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā kukkurova palikujjitvā ekamantaṃ nisīdi. Ekamantaṃ nisinno kho puṇṇo koliyaputto govatiko bhagavantaṃ etadavoca– “ayaṃ bhante, acelo seniyo kukkuravatiko dukkarakārako chamānikkhittaṃ bhojanaṃ bhuñjati. Tassa taṃ kukkuravataṃ dīgharattaṃ samattaṃ samādinnaṃ. Tassa kā gati, ko abhisamparāyo”ti? “Alaṃ, puṇṇa, tiṭṭhatetaṃ; mā maṃ etaṃ pucchī”ti. Dutiyampi kho puṇṇo koliyaputto govatiko …pe… tatiyampi kho puṇṇo koliyaputto govatiko bhagavantaṃ etadavoca– “ayaṃ, bhante, acelo seniyo kukkuravatiko dukkarakārako chamānikkhittaṃ bhojanaṃ bhuñjati. Tassa taṃ kukkuravataṃ dīgharattaṃ samattaṃ samādinnaṃ. Tassa kā gati, ko abhisamparāyo”ti?  
　　 79. “Addhā kho te ahaṃ, puṇṇa, na labhāmi. Alaṃ, puṇṇa, tiṭṭhatetaṃ; mā maṃ etaṃ pucchīti; api ca tyāhaṃ byākarissāmi. Idha, puṇṇa, ekacco kukkuravataṃ bhāveti paripuṇṇaṃ abbokiṇṇaṃ, kukkurasīlaṃ bhāveti paripuṇṇaṃ abbokiṇṇaṃ, kukkuracittaṃ bhāveti paripuṇṇaṃ abbokiṇṇaṃ kukkurākappaṃ bhāveti paripuṇṇaṃ abbokiṇṇaṃ. So kukkuravataṃ bhāvetvā paripuṇṇaṃ abbokiṇṇaṃ, kukkurasīlaṃ bhāvetvā paripuṇṇaṃ abbokiṇṇaṃ, kukkuracittaṃ bhāvetvā paripuṇṇaṃ abbokiṇṇaṃ, kukkurākappaṃ bhāvetvā paripuṇṇaṃ abbokiṇṇaṃ kāyassa bhedā paraṃ maraṇā kukkurānaṃ sahabyataṃ upapajjati. Sace kho panassa evaṃdiṭṭhi hoti– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti, sāssa hoti micchādiṭṭhi. Micchādiṭṭhissa kho ahaṃ, puṇṇa, dvinnaṃ gatīnaṃ aññataraṃ gatiṃ vadāmi nirayaṃ vā tiracchānayoniṃ vā. Iti kho, puṇṇa, sampajjamānaṃ kukkuravataṃ kukkurānaṃ sahabyataṃ upaneti, vipajjamānaṃ nirayan”ti. Evaṃ vutte, acelo seniyo kukkuravatiko parodi, assūni pavattesi.  
　　 Atha kho bhagavā puṇṇaṃ koliyaputtaṃ govatikaṃ etadavoca– “etaṃ kho te ahaṃ, puṇṇa, nālatthaṃ. Alaṃ, puṇṇa, tiṭṭhatetaṃ; mā maṃ etaṃ pucchī”ti. “Nāhaṃ, bhante, etaṃ rodāmi yaṃ maṃ bhagavā evamāha; api ca me idaṃ, bhante, kukkuravataṃ dīgharattaṃ samattaṃ samādinnaṃ. Ayaṃ, bhante, puṇṇo koliyaputto govatiko. Tassa taṃ govataṃ dīgharattaṃ samattaṃ samādinnaṃ. Tassa kā gati, ko abhisamparāyo”ti? “Alaṃ, seniya, tiṭṭhatetaṃ; mā maṃ etaṃ pucchī”ti. Dutiyampi kho acelo seniyo …pe… tatiyampi kho acelo seniyo kukkuravatiko bhagavantaṃ etadavoca– “ayaṃ, bhante, puṇṇo koliyaputto govatiko. Tassa taṃ govataṃ dīgharattaṃ samattaṃ samādinnaṃ. Tassa kā gati, ko abhisamparāyo”ti?  
　　 80. “Addhā kho te ahaṃ, seniya, na labhāmi. Alaṃ, seniya, tiṭṭhatetaṃ; mā maṃ etaṃ pucchīti; api ca tyāhaṃ byākarissāmi. Idha, seniya, ekacco govataṃ bhāveti paripuṇṇaṃ abbokiṇṇaṃ, gosīlaṃ bhāveti paripuṇṇaṃ abbokiṇṇaṃ, gocittaṃ bhāveti paripuṇṇaṃ abbokiṇṇaṃ, gavākappaṃ bhāveti paripuṇṇaṃ abbokiṇṇaṃ. So govataṃ bhāvetvā paripuṇṇaṃ abbokiṇṇaṃ, gosīlaṃ bhāvetvā paripuṇṇaṃ abbokiṇṇaṃ, gocittaṃ bhāvetvā paripuṇṇaṃ abbokiṇṇaṃ, gavākappaṃ bhāvetvā paripuṇṇaṃ abbokiṇṇaṃ kāyassa bhedā paraṃ maraṇā gunnaṃ sahabyataṃ upapajjati. Sace kho panassa evaṃdiṭṭhi hoti– ‘imināhaṃ sīlena vā vatena vā tapena vā brahmacariyena vā devo vā bhavissāmi devaññataro vā’ti sāssa hoti micchādiṭṭhi. Micchādiṭṭhissa kho ahaṃ, seniya, dvinnaṃ gatīnaṃ aññataraṃ gatiṃ vadāmi – nirayaṃ vā tiracchānayoniṃ vā. Iti kho, seniya, sampajjamānaṃ govataṃ gunnaṃ sahabyataṃ upaneti, vipajjamānaṃ nirayan”ti. Evaṃ vutte, puṇṇo koliyaputto govatiko parodi, assūni pavattesi.  
　　 Atha kho bhagavā acelaṃ seniyaṃ kukkuravatikaṃ etadavoca– “etaṃ kho te ahaṃ, seniya nālatthaṃ. Alaṃ, seniya, tiṭṭhatetaṃ; mā maṃ etaṃ pucchī”ti. “Nāhaṃ, bhante, etaṃ rodāmi yaṃ maṃ bhagavā evamāha; api ca me idaṃ, bhante, govataṃ dīgharattaṃ samattaṃ samādinnaṃ. Evaṃ pasanno ahaṃ, bhante, bhagavati; pahoti bhagavā tathā dhammaṃ desetuṃ yathā ahaṃ cevimaṃ govataṃ pajaheyyaṃ, ayañceva acelo seniyo kukkuravatiko taṃ kukkuravataṃ pajaheyyā”ti. “Tena hi, puṇṇa, suṇāhi, sādhukaṃ manasi karohi, bhāsissāmī”ti. “Evaṃ, bhante”ti kho puṇṇo koliyaputto govatiko bhagavato paccassosi. Bhagavā etadavoca–  
　　 81. “Cattārimāni, puṇṇa, kammāni mayā sayaṃ abhiññā sacchikatvā paveditāni. Katamāni cattāri? Atthi, puṇṇa, kammaṃ kaṇhaṃ kaṇhavipākaṃ; atthi, puṇṇa, kammaṃ sukkaṃ sukkavipākaṃ; atthi, puṇṇa, kammaṃ kaṇhasukkaṃ kaṇhasukkavipākaṃ; atthi, puṇṇa, kammaṃ akaṇhaṃ asukkaṃ akaṇha-asukkavipākaṃ, kammakkhayāya saṃvattati  
　　 “Katamañca, puṇṇa, kammaṃ kaṇhaṃ kaṇhavipākaṃ? Idha, puṇṇa, ekacco sabyābajjhaṃ kāyasaṅkhāraṃ abhisaṅkharoti, sabyābajjhaṃ vacīsaṅkhāraṃ abhisaṅkharoti, sabyābajjhaṃ manosaṅkhāraṃ abhisaṅkharoti. So sabyābajjhaṃ kāyasaṅkhāraṃ abhisaṅkharitvā, sabyābajjhaṃ vacīsaṅkhāraṃ abhisaṅkharitvā, sabyābajjhaṃ manosaṅkhāraṃ abhisaṅkharitvā, sabyābajjhaṃ lokaṃ upapajjati. Tamenaṃ sabyābajjhaṃ lokaṃ upapannaṃ samānaṃ sabyābajjhā phassā phusanti. So sabyābajjhehi phassehi phuṭṭho samāno sabyābajjhaṃ vedanaṃ vedeti ekantadukkhaṃ, seyyathāpi sattā nerayikā Iti kho, puṇṇa, bhūtā bhūtassa upapatti hoti; yaṃ karoti tena upapajjati, upapannamenaṃ phassā phusanti. Evaṃpāhaṃ, puṇṇa, ‘kammadāyādā sattā’ti vadāmi. Idaṃ vuccati, puṇṇa, kammaṃ kaṇhaṃ kaṇhavipākaṃ.  
　　 “Katamañca, puṇṇa, kammaṃ sukkaṃ sukkavipākaṃ? Idha, puṇṇa, ekacco abyābajjhaṃ kāyasaṅkhāraṃ abhisaṅkharoti, abyābajjhaṃ vacīsaṅkhāraṃ abhisaṅkharoti, abyābajjhaṃ manosaṅkhāraṃ abhisaṅkharoti. So abyābajjhaṃ kāyasaṅkhāraṃ abhisaṅkharitvā, abyābajjhaṃ vacīsaṅkhāraṃ abhisaṅkharitvā, abyābajjhaṃ manosaṅkhāraṃ abhisaṅkharitvā abyābajjhaṃ lokaṃ upapajjati. Tamenaṃ abyābajjhaṃ lokaṃ upapannaṃ samānaṃ abyābajjhā phassā phusanti. So abyābajjhehi phassehi phuṭṭho samāno abyābajjhaṃ vedanaṃ vedeti ekantasukhaṃ, seyyathāpi devā subhakiṇhā. Iti kho puṇṇa, bhūtā bhūtassa upapatti hoti; yaṃ karoti tena upapajjati, upapannamenaṃ phassā phusanti. Evaṃpāhaṃ, puṇṇa, ‘kammadāyādā sattā’ti vadāmi. Idaṃ vuccati, puṇṇa, kammaṃ sukkaṃ sukkavipākaṃ.  
　　 “Katamañca, puṇṇa, kammaṃ kaṇhasukkaṃ kaṇhasukkavipākaṃ? Idha, puṇṇa, ekacco sabyābajjhampi abyābajjhampi kāyasaṅkhāraṃ abhisaṅkharoti, sabyābajjhampi abyābajjhampi vacīsaṅkhāraṃ abhisaṅkharoti, sabyābajjhampi abyābajjhampi manosaṅkhāraṃ abhisaṅkharoti. So sabyābajjhampi abyābajjhampi kāyasaṅkhāraṃ abhisaṅkharitvā, sabyābajjhampi abyābajjhampi vacīsaṅkhāraṃ abhiṅkharitvā, sabyābajjhampi abyābajjhampi manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati. Tamenaṃ sabyābajjhampi abyābajjhampi lokaṃ upapannaṃ samānaṃ sabyābajjhāpi abyābajjhāpi phassā phusanti. So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vedeti vokiṇṇasukhadukkhaṃ, seyyathāpi manussā ekacce ca devā ekacce ca vinipātikā. Iti kho, puṇṇa, bhūtā bhūtassa upapatti hoti; yaṃ karoti tena upapajjati. Upapannamenaṃ phassā phusanti. Evaṃpāhaṃ, puṇṇa, ‘kammadāyādā sattā’ti vadāmi. Idaṃ vuccati, puṇṇa, kammaṃ kaṇhasukkaṃ kaṇhasukkavipākaṃ.  
　　 “Katamañca puṇṇa, kammaṃ akaṇhaṃ asukkaṃ akaṇha-asukkavipākaṃ, kammakkhayāya saṃvattati? Tatra, puṇṇa, yamidaṃ kammaṃ kaṇhaṃ kaṇhavipākaṃ tassa pahānāya yā cetanā, yamidaṃ kammaṃ sukkaṃ sukkavipākaṃ tassa pahānāya yā cetanā, yamidaṃ kammaṃ kaṇhasukkaṃ kaṇhasukkavipākaṃ tassa pahānāya yā cetanā– idaṃ vuccati, puṇṇa, kammaṃ akaṇhaṃ asukkaṃ akaṇha-asukkavipākaṃ, kammakkhayāya saṃvattatīti. Imāni kho, puṇṇa, cattāri kammāni mayā sayaṃ abhiññā sacchikatvā paveditānī”ti.  
　　 82. Evaṃ vutte, puṇṇo koliyaputto govatiko bhagavantaṃ etadavoca– “abhikkantaṃ, bhante, abhikkantaṃ, bhante! Seyyathāpi, bhante …pe… upāsakaṃ maṃ bhagavā dhāretu ajjatagge pāṇupetaṃ saraṇaṃ gatan”ti. Acelo pana seniyo kukkuravatiko bhagavantaṃ etadavoca– “abhikkantaṃ, bhante, abhikkantaṃ, bhante! Seyyathāpi, bhante …pe… pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. Labheyyāhaṃ, bhante, bhagavato santike pabbajjaṃ, labheyyaṃ upasampadan”ti. “Yo kho, seniya aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ so cattāro māse parivasati. Catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya. Api ca mettha puggalavemattatā viditā”ti.  
　　 “Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ ākaṅkhantā upasampadaṃ te cattāro māse parivasanti catunnaṃ māsānaṃ accayena āraddhacittā bhikkhū pabbājenti upasampādenti bhikkhubhāvāya, ahaṃ cattāri vassāni parivasissāmi. Catunnaṃ vassānaṃ accayena āraddhacittā bhikkhū pabbājentu, upasampādentu bhikkhubhāvāyā”ti. Alattha kho acelo seniyo kukkuravatiko bhagavato santike pabbajjaṃ, alattha upasampadaṃ. Acirūpasampanno kho panāyasmā seniyo eko vūpakaṭṭho appamatto ātāpī pahitatto viharanto nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro kho panāyasmā seniyo arahataṃ ahosīti.  
　　 Kukkuravatikasuttaṃ niṭṭhitaṃ sattamaṃ.