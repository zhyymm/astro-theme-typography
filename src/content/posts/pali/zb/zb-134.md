---
title: 中部134经:卢摩迦那吉一夜贤者经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
中部134经 卢摩迦那吉一夜贤者经

我曾这样听闻：一时，世尊住在舍卫城祇树林给孤独园。那时，具寿卢摩迦那吉住在释迦国迦毗罗卫城尼拘律园。那时，旃陀那天子于夜深时分，容色殊胜，遍照整个尼拘律园，走到具寿卢摩迦那吉的面前；走到后，站立在一旁。站立在一旁的那位旃陀那天子对具寿卢摩迦那吉说：“比丘，你受持一夜贤者义旨与分别吗？”“朋友，我确实不受持一夜贤者义旨与分别。然而，朋友，你受持一夜贤者义旨与分别吗？”“比丘，我也不受持一夜贤者义旨与分别。然而，比丘，你受持一夜贤者偈颂吗？”“朋友，我确实不受持一夜贤者偈颂。然而，朋友，你受持一夜贤者偈颂吗？”“比丘，我确实受持一夜贤者偈颂。”“那么，朋友，你如何受持一夜贤者偈颂呢？”“比丘，有一次，世尊住在三十三天，在圆生树下白石座上。在那里，世尊为三十三天众宣说了一夜贤者义旨与分别——

“莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。”

“比丘，我这样受持一夜贤者偈颂。比丘，你当学习一夜贤者义旨与分别；比丘，你当通晓一夜贤者义旨与分别；比丘，你当受持一夜贤者义旨与分别。比丘，一夜贤者义旨与分别具足义理，是梵行之始。”旃陀那天子说了此语。说了此语后，便在那里消失了。

那时，具寿卢摩迦那吉在夜尽时分整理好卧具，拿着钵和衣，向舍卫城游方而去。次第游方，来到舍卫城祇树林给孤独园，来到世尊的面前；走到后，顶礼世尊，然后坐到一旁。具寿卢摩迦那吉坐到一旁后，对世尊说：

“世尊，有一次，我住在释迦国迦毗罗卫城尼拘律园。那时，世尊，一位天子于夜深时分，容色殊胜，遍照整个尼拘律园，走到我的面前；走到后，站立在一旁。站立在一旁的那位天子，世尊，对我这样说：‘比丘，你受持一夜贤者义旨与分别吗？’世尊，我这样对那位天子说：‘朋友，我确实不受持一夜贤者义旨与分别。然而，朋友，你受持一夜贤者义旨与分别吗？’‘比丘，我也不受持一夜贤者义旨与分别。然而，比丘，你受持一夜贤者偈颂吗？’‘朋友，我确实不受持一夜贤者偈颂。然而，朋友，你受持一夜贤者偈颂吗？’‘比丘，我确实受持一夜贤者偈颂。’‘那么，朋友，你如何受持一夜贤者偈颂呢？’比丘，有一次，世尊住在三十三天，在圆生树下白石座上。在那里，世尊为三十三天众宣说了一夜贤者义旨与分别——

“莫追逐过去……

彼确一夜贤者，寂静牟尼说。”

“比丘，我这样受持一夜贤者偈颂。比丘，你当学习一夜贤者义旨与分别；比丘，你当通晓一夜贤者义旨与分别；比丘，你当受持一夜贤者义旨与分别。比丘，一夜贤者义旨与分别具足义理，是梵行之始。’世尊，那位天子说了此语；说了此语后，便在那里消失了。世尊，世尊为我开示一夜贤者义旨与分别就好了！”

“比丘，你认识那位天子吗？”“世尊，我确实不认识那位天子。”“比丘，他名叫旃陀那天子。比丘，旃陀那天子倾心、作意、全心、侧耳听法。既然如此，比丘，你当听，善加作意；我将宣说。”“是的，世尊！”具寿卢摩迦那吉回答世尊。世尊说了此语：

“莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。”

“比丘，如何是追逐过去……比丘，如是则追逐过去。比丘，如何是不追逐过去……比丘，如是则不追逐过去。比丘，如何是期盼未来……比丘，如是则期盼未来。比丘，如何是不期盼未来……比丘，如是则不期盼未来。比丘，如何是被现在法所动摇……比丘，如是则被现在法所动摇。比丘，如何是不被现在法所动摇……比丘，如是则不被现在法所动摇。

“莫追逐过去，莫期盼未来。

过去已舍弃，未来未抵达。

而于现在法，彼处彼处观。

不动不摇者，智者当培育。

今日即当努力，谁知明日死。

与彼大军死神，我们无交涉。

如是住者精勤，昼夜无怠惰。

彼确一夜贤者，寂静牟尼说。”

世尊说了此语。具寿卢摩迦那吉心满意足，欢喜世尊所说。

卢摩迦那吉一夜贤者经第四终。  
巴利语经文  
MN.134/(4) Lomasakaṅgiyabhaddekarattasuttaṃ  
　　 286. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā lomasakaṅgiyo sakkesu viharati kapilavatthusmiṃ nigrodhārāme. Atha kho candano devaputto abhikkantāya rattiyā abhikkantavaṇṇo kevalakappaṃ nigrodhārāmaṃ obhāsetvā yenāyasmā lomasakaṅgiyo tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhito kho candano devaputto āyasmantaṃ lomasakaṅgiyaṃ etadavoca– “dhāresi tvaṃ, bhikkhu, bhaddekarattassa uddesañca vibhaṅgañcā”ti? “Na kho ahaṃ, āvuso, dhāremi bhaddekarattassa uddesañca vibhaṅgañca. Tvaṃ panāvuso, dhāresi bhaddekarattassa uddesañca vibhaṅgañcā”ti? “Ahampi kho, bhikkhu, na dhāremi bhaddekarattassa uddesañca vibhaṅgañca. Dhāresi pana tvaṃ, bhikkhu, bhaddekarattiyo gāthā”ti? “Na kho ahaṃ, āvuso, dhāremi bhaddekarattiyo gāthā. Tvaṃ panāvuso, dhāresi bhaddekarattiyo gāthā”ti? “Dhāremi kho ahaṃ, bhikkhu, bhaddekarattiyo gāthā”ti. “Yathā kathaṃ pana tvaṃ, āvuso, dhāresi bhaddekarattiyo gāthā”ti? “Ekamidaṃ, bhikkhu, samayaṃ bhagavā devesu tāvatiṃsesu viharati pāricchattakamūle paṇḍukambalasilāyaṃ. Tatra bhagavā devānaṃ tāvatiṃsānaṃ bhaddekarattassa uddesañca vibhaṅgañca abhāsi–  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 “Evaṃ kho ahaṃ, bhikkhu, dhāremi bhaddekarattiyo gāthā. Uggaṇhāhi tvaṃ, bhikkhu, bhaddekarattassa uddesañca vibhaṅgañca; pariyāpuṇāhi tvaṃ bhikkhu, bhaddekarattassa uddesañca vibhaṅgañca; dhārehi tvaṃ, bhikkhu, bhaddekarattassa uddesañca vibhaṅgañca. Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako”ti. Idamavoca candano devaputto. Idaṃ vatvā tatthevantaradhāyi.  
　　 287. Atha kho āyasmā lomasakaṅgiyo tassā rattiyā accayena senāsanaṃ saṃsāmetvā pattacīvaramādāya yena sāvatthi tena cārikaṃ pakkāmi. Anupubbena cārikaṃ caramāno yena sāvatthi jetavanaṃ anāthapiṇḍikassa ārāmo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā lomasakaṅgiyo bhagavantaṃ etadavoca–  
　　 “Ekamidāhaṃ, bhante, samayaṃ sakkesu viharāmi kapilavatthusmiṃ nigrodhārāme. Atha kho, bhante, aññataro devaputto abhikkantāya rattiyā abhikkantavaṇṇo kevalakappaṃ nigrodhārāmaṃ obhāsetvā yenāhaṃ tenupasaṅkami; upasaṅkamitvā ekamantaṃ aṭṭhāsi. Ekamantaṃ ṭhito kho, bhante, so devaputto maṃ etadavoca– ‘dhāresi tvaṃ, bhikkhu, bhaddekarattassa uddesañca vibhaṅgañcā’ti? Evaṃ vutte ahaṃ, bhante, taṃ devaputtaṃ etadavocaṃ– ‘na kho ahaṃ, āvuso, dhāremi bhaddekarattassa uddesañca vibhaṅgañca. Tvaṃ panāvuso, dhāresi bhaddekarattassa uddesañca vibhaṅgañcā’ti? ‘Ahampi kho, bhikkhu, na dhāremi bhaddekarattassa uddesañca vibhaṅgañca. Dhāresi pana tvaṃ, bhikkhu, bhaddekarattiyo gāthā’ti? ‘Na kho ahaṃ, āvuso, dhāremi bhaddekarattiyo gāthā. Tvaṃ panāvuso, dhāresi bhaddekarattiyo gāthā’ti? ‘Dhāremi kho ahaṃ, bhikkhu, bhaddekarattiyo gāthā’ti. ‘Yathā kathaṃ pana tvaṃ, āvuso, dhāresi bhaddekarattiyo gāthā’ti? Ekamidaṃ, bhikkhu, samayaṃ bhagavā devesu tāvatiṃsesu viharati pāricchattakamūle paṇḍukambalasilāyaṃ Tatra kho bhagavā devānaṃ tāvatiṃsānaṃ bhaddekarattassa uddesañca vibhaṅgañca abhāsi–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 “Evaṃ kho ahaṃ, bhikkhu, dhāremi bhaddekarattiyo gāthā. Uggaṇhāhi tvaṃ, bhikkhu, bhaddekarattassa uddesañca vibhaṅgañca; pariyāpuṇāhi tvaṃ, bhikkhu, bhaddekarattassa uddesañca vibhaṅgañca; dhārehi tvaṃ, bhikkhu, bhaddekarattassa uddesañca vibhaṅgañca. Atthasaṃhito, bhikkhu, bhaddekarattassa uddeso ca vibhaṅgo ca ādibrahmacariyako’ti. Idamavoca, bhante, so devaputto; idaṃ vatvā tatthevantaradhāyi. Sādhu me, bhante, bhagavā bhaddekarattassa uddesañca vibhaṅgañca desetū”ti.  
　　 288. “Jānāsi pana tvaṃ, bhikkhu, taṃ devaputtan”ti? “Na kho ahaṃ, bhante, jānāmi taṃ devaputtan”ti. “Candano nāma so, bhikkhu, devaputto. Candano, bhikkhu, devaputto aṭṭhiṃ katvā manasikatvā sabbacetasā samannāharitvā ohitasoto dhammaṃ suṇāti. Tena hi, bhikkhu, suṇāhi, sādhukaṃ manasi karohi; bhāsissāmī”ti. “Evaṃ, bhante”ti kho āyasmā lomasakaṅgiyo bhagavato paccassosi. Bhagavā etadavoca–  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate muni”.  
　　 “Kathañca, bhikkhu, atītaṃ anvāgameti …pe… evaṃ kho, bhikkhu, atītaṃ anvāgameti. Kathañca bhikkhu, atītaṃ nānvāgameti …pe… evaṃ kho, bhikkhu, atītaṃ nānvāgameti. Kathañca, bhikkhu, anāgataṃ paṭikaṅkhati …pe… evaṃ kho, bhikkhu, anāgataṃ paṭikaṅkhati. Kathañca, bhikkhu, anāgataṃ nappaṭikaṅkhati …pe… evaṃ kho, bhikkhu, anāgataṃ nappaṭikaṅkhati. Kathañca, bhikkhu, paccuppannesu dhammesu saṃhīrati …pe… evaṃ kho, bhikkhu, paccuppannesu dhammesu saṃhīrati. Kathañca, bhikkhu, paccuppannesu dhammesu na saṃhīrati …pe… evaṃ kho, bhikkhu, paccuppannesu dhammesu na saṃhīrati.  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 Idamavoca bhagavā. Attamano āyasmā lomasakaṅgiyo bhagavato bhāsitaṃ abhinandīti.  
　　 Lomasakaṅgiyabhaddekarattasuttaṃ niṭṭhitaṃ catutthaṃ.