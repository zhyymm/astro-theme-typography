---
title: 中部149经:大六处经
pubDate: 2026-01-19 13:32:33
categories: ['巴利三藏']
description: ''
slug: 
tags: [中部]
draft: false
---
中部149经 大六处经

我曾这样听闻：

有一次，世尊住在舍卫城祇树林给孤独园。在那儿，世尊对比丘们说：“比丘们！”

比丘们回答世尊：“尊者！”

世尊如此说道：“比丘们，我将为你们宣说《大六处经》。你们当听，善加作意；我将宣说。”

比丘们回答世尊：“是的，尊者！”

世尊如此说道：

“比丘们，不如实地不知、不见眼，不如实地不知、不见色，不如实地不知、不见眼识，不如实地不知、不见眼触，不如实地不知、不见那缘眼触而生起的乐受、苦受或不苦不乐受；他对眼生贪着，对色生贪着，对眼识生贪着，对眼触生贪着，对那缘眼触而生起的乐受、苦受或不苦不乐受也生贪着。

当他住于贪着、系缚、迷惑、随观乐味时，未来的五取蕴将增长。他的导致再生的、伴随喜贪的、处处欢喜的渴爱也会增长。他的身心热恼增长，身心苦恼增长，身心烧灼增长。他感受到身苦和心苦。

比丘们，不如实地不知、不见耳……（同上）……比丘们，不如实地不知、不见鼻……（同上）……比丘们，不如实地不知、不见舌……（同上）……比丘们，不如实地不知、不见身……（同上）……比丘们，不如实地不知、不见意，不如实地不知、不见法，不如实地不知、不见意识，不如实地不知、不见意触，不如实地不知、不见那缘意触而生起的乐受、苦受或不苦不乐受；他对意生贪着，对法生贪着，对意识生贪着，对意触生贪着，对那缘意触而生起的乐受、苦受或不苦不乐受也生贪着。

当他住于贪着、系缚、迷惑、随观乐味时，未来的五取蕴将增长。他的导致再生的、伴随喜贪的、处处欢喜的渴爱也会增长。他的身心热恼增长，身心苦恼增长，身心烧灼增长。他感受到身苦和心苦。

“比丘们，如实地知、见眼，如实地知、见色，如实地知、见眼识，如实地知、见眼触，如实地知、见那缘眼触而生起的乐受、苦受或不苦不乐受；他对眼不生贪着，对色不生贪着，对眼识不生贪着，对眼触不生贪着，对那缘眼触而生起的乐受、苦受不苦不乐受也不生贪着。

当他住于不贪着、不系缚、不迷惑、随观过患时，未来的五取蕴将减退。他的导致再生的、伴随喜贪的、处处欢喜的渴爱也会被舍弃。他的身心热恼被舍弃，身心苦恼被舍弃，身心烧灼被舍弃。他感受到身乐和心乐。

“那样的见解即是他的正见；那样的思惟即是他的正思惟；那样的精进即是他的正精进；那样的念即是他的正念；那样的定即是他的正定。而且，他之前的身业、语业、活命都已得到彻底净化。如此，他的八支圣道得以修习圆满。

当他如此修习八支圣道时，四念住也得以修习圆满，四正勤也得以修习圆满，四神足也得以修习圆满，五根也得以修习圆满，五力也得以修习圆满，七觉支也得以修习圆满。

止与观这两种法，他并行修习。他以遍知而遍知那些应被遍知的法。他以遍知而舍弃那些应被遍弃的法。他以遍知而修习那些应被修习的法。他以遍知而证悟那些应被证悟的法。

比丘们，哪些法应被遍知呢？当说‘五取蕴’时，即是：色取蕴、受取蕴、想取蕴、行取蕴、识取蕴。这些法应被遍知。

比丘们，哪些法应被遍弃呢？无明和有爱——这些法应被遍弃。

比丘们，哪些法应被修习呢？止和观——这些法应被修习。

比丘们，哪些法应被证悟呢？明和解脱——这些法应被证悟。

“比丘们，如实地知、见耳，如实地知、见声，如实地知、见耳识……（同上）……如实地知、见鼻，如实地知、见香，如实地知、见鼻识……（同上）……如实地知、见舌，如实地知、见味，如实地知、见舌识……（同上）……如实地知、见身，如实地知、见触，如实地知、见身识……（同上）……如实地知、见意，如实地知、见法，如实地知、见意识，如实地知、见意触，如实地知、见那缘意触而生起的乐受、苦受或不苦不乐受；他对意不生贪着，对法不生贪着，对意识不生贪着，对意触不生贪着，对那缘意触而生起的乐受、苦受或不苦不乐受也不生贪着。

当他住于不贪着、不系缚、不迷惑、随观过患时，未来的五取蕴将减退。他的导致再生的、伴随喜贪的、处处欢喜的渴爱也会被舍弃。他的身心热恼被舍弃，身心苦恼被舍弃，身心烧灼被舍弃。他感受到身乐和心乐。

“那样的见解即是他的正见；那样的思惟即是他的正思惟；那样的精进即是他的正精进；那样的念即是他的正念；那样的定即是他的正定。而且，他之前的身业、语业、活命都已得到彻底净化。如此，他的八支圣道得以修习圆满。

当他如此修习八支圣道时，四念住也得以修习圆满，四正勤也得以修习圆满，四神足也得以修习圆满，五根也得以修习圆满，五力也得以修习圆满，七觉支也得以修习圆满。

止与观这两种法，他并行修习。他以遍知而遍知那些应被遍知的法。他以遍知而舍弃那些应被遍弃的法。他以遍知而修习那些应被修习的法。他以遍知而证悟那些应被证悟的法。

比丘们，哪些法应被遍知呢？当说‘五取蕴’时，即是：色取蕴、受取蕴、想取蕴、行取蕴、识取蕴。这些法应被遍知。

比丘们，哪些法应被遍弃呢？无明和有爱——这些法应被遍弃。

比丘们，哪些法应被修习呢？止和观——这些法应被修习。

比丘们，哪些法应被证悟呢？明和解脱——这些法应被证悟。”

世尊如此说道。那些比丘心满意足，欢喜世尊所说。

《大六处经》第七终。  
巴利语经文  
MN.149/(7) Mahāsaḷāyatanikasuttaṃ  
　　 428. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “mahāsaḷāyatanikaṃ vo, bhikkhave, desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 429. “Cakkhuṃ, bhikkhave, ajānaṃ apassaṃ yathābhūtaṃ, rūpe ajānaṃ apassaṃ yathābhūtaṃ, cakkhuviññāṇaṃ ajānaṃ apassaṃ yathābhūtaṃ, cakkhusamphassaṃ ajānaṃ apassaṃ yathābhūtaṃ, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ, cakkhusmiṃ sārajjati, rūpesu sārajjati, cakkhuviññāṇe sārajjati, cakkhusamphasse sārajjati, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.  
　　 “Tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti. Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. Tassa kāyikāpi darathā pavaḍḍhanti, cetasikāpi darathā pavaḍḍhanti; kāyikāpi santāpā pavaḍḍhanti cetasikāpi santāpā pavaḍḍhanti; kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. So kāyadukkhampi cetodukkhampi paṭisaṃvedeti.  
　　 “Sotaṃ bhikkhave, ajānaṃ apassaṃ yathābhūtaṃ …pe… ghānaṃ, bhikkhave, ajānaṃ apassaṃ yathābhūtaṃ …pe… jivhaṃ, bhikkhave, ajānaṃ apassaṃ yathābhūtaṃ …pe… kāyaṃ, bhikkhave, ajānaṃ apassaṃ yathābhūtaṃ …pe… manaṃ, bhikkhave, ajānaṃ apassaṃ yathābhūtaṃ, dhamme, bhikkhave, ajānaṃ apassaṃ yathābhūtaṃ, manoviññāṇaṃ, bhikkhave, ajānaṃ apassaṃ yathābhūtaṃ manosamphassaṃ, bhikkhave, ajānaṃ apassaṃ yathābhūtaṃ, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi ajānaṃ apassaṃ yathābhūtaṃ, manasmiṃ sārajjati, dhammesu sārajjati, manoviññāṇe sārajjati, manosamphasse sārajjati, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi sārajjati.  
　　 “Tassa sārattassa saṃyuttassa sammūḷhassa assādānupassino viharato āyatiṃ pañcupādānakkhandhā upacayaṃ gacchanti. Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. Tassa kāyikāpi darathā pavaḍḍhanti, cetasikāpi darathā pavaḍḍhanti; kāyikāpi santāpā pavaḍḍhanti, cetasikāpi santāpā pavaḍḍhanti; kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. So kāyadukkhampi cetodukkhampi paṭisaṃvedeti.  
　　 430. “Cakkhuñca kho, bhikkhave, jānaṃ passaṃ yathābhūtaṃ, rūpe jānaṃ passaṃ yathābhūtaṃ, cakkhuviññāṇaṃ jānaṃ passaṃ yathābhūtaṃ, cakkhusamphassaṃ jānaṃ passaṃ yathābhūtaṃ, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ, cakkhusmiṃ na sārajjati, rūpesu na sārajjati, cakkhuviññāṇe na sārajjati, cakkhusamphasse na sārajjati, yamidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.  
　　 “Tassa asārattassa asaṃyuttassa asammūḷhassa ādīnavānupassino viharato āyatiṃ pañcupādānakkhandhā apacayaṃ gacchanti. Taṇhā cassa ponobbhavikā nandīrāgasahagatā tatratatrābhinandinī, sā cassa pahīyati. Tassa kāyikāpi darathā pahīyanti, cetasikāpi darathā pahīyanti; kāyikāpi santāpā pahīyanti, cetasikāpi santāpā pahīyanti; kāyikāpi pariḷāhā pahīyanti cetasikāpi pariḷāhā pahīyanti. So kāyasukhampi cetosukhampi paṭisaṃvedeti.  
　　 431. “Yā tathābhūtassa diṭṭhi sāssa hoti sammādiṭṭhi; yo tathābhūtassa saṅkappo svāssa hoti sammāsaṅkappo; yo tathābhūtassa vāyāmo svāssa hoti sammāvāyāmo; yā tathābhūtassa sati sāssa hoti sammāsati; yo tathābhūtassa samādhi svāssa hoti sammāsamādhi. Pubbeva kho panassa kāyakammaṃ vacīkammaṃ ājīvo suparisuddho hoti. Evamassāyaṃ ariyo aṭṭhaṅgiko maggo bhāvanāpāripūriṃ gacchati.  
　　 “Tassa evaṃ imaṃ ariyaṃ aṭṭhaṅgikaṃ maggaṃ bhāvayato cattāropi satipaṭṭhānā bhāvanāpāripūriṃ gacchanti, cattāropi sammappadhānā bhāvanāpāripūriṃ gacchanti, cattāropi iddhipādā bhāvanāpāripūriṃ gacchanti, pañcapi indriyāni bhāvanāpāripūriṃ gacchanti, pañcapi balāni bhāvanāpāripūriṃ gacchanti, sattapi bojjhaṅgā bhāvanāpāripūriṃ gacchanti.  
　　 “Tassime dve dhammā yuganandhā vattanti– samatho ca vipassanā ca. So ye dhammā abhiññā pariññeyyā te dhamme abhiññā parijānāti. Ye dhammā abhiññā pahātabbā te dhamme abhiññā pajahati. Ye dhammā abhiññā bhāvetabbā te dhamme abhiññā bhāveti. Ye dhammā abhiññā sacchikātabbā te dhamme abhiññā sacchikaroti.  
　　 “Katame ca, bhikkhave, dhammā abhiññā pariññeyyā? ‘Pañcupādānakkhandhā’ tissa vacanīyaṃ, seyyathidaṃ– rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. Ime dhammā abhiññā pariññeyyā.  
　　 “Katame ca, bhikkhave, dhammā abhiññā pahātabbā? Avijjā ca bhavataṇhā ca– ime dhammā abhiññā pahātabbā.  
　　 “Katame ca, bhikkhave, dhammā abhiññā bhāvetabbā? Samatho ca vipassanā ca– ime dhammā abhiññā bhāvetabbā.  
　　 “Katame bhikkhave, dhammā abhiññā sacchikātabbā? Vijjā ca vimutti ca– ime dhammā abhiññā sacchikātabbā.  
　　 432. “Sotaṃ bhikkhave, jānaṃ passaṃ yathābhūtaṃ …pe… ghānaṃ bhikkhave, jānaṃ passaṃ yathābhūtaṃ …pe… jivhaṃ, bhikkhave, jānaṃ passaṃ yathābhūtaṃ… kāyaṃ, bhikkhave, jānaṃ passaṃ yathābhūtaṃ… manaṃ, bhikkhave, jānaṃ passaṃ yathābhūtaṃ, dhamme jānaṃ passaṃ yathābhūtaṃ, manoviññāṇaṃ jānaṃ passaṃ yathābhūtaṃ, manosamphassaṃ jānaṃ passaṃ yathābhūtaṃ, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi jānaṃ passaṃ yathābhūtaṃ, manasmiṃ na sārajjati, dhammesu na sārajjati, manoviññāṇe na sārajjati, manosamphasse na sārajjati, yamidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tasmimpi na sārajjati.  
　　 “Tassa asārattassa asaṃyuttassa asammūḷhassa ādīnavānupassino viharato āyatiṃ pañcupādānakkhandhā apacayaṃ gacchanti. Taṇhā cassa ponobbhavikā nandīrāgasahagatā tatratatrābhinandinī sā cassa pahīyati. Tassa kāyikāpi darathā pahīyanti, cetasikāpi darathā pahīyanti; kāyikāpi santāpā pahīyanti, cetasikāpi santāpā pahīyanti; kāyikāpi pariḷāhā pahīyanti, cetasikāpi pariḷāhā pahīyanti. So kāyasukhampi cetosukhampi paṭisaṃvedeti.  
　　 433. “Yā tathābhūtassa diṭṭhi sāssa hoti sammādiṭṭhi; yo tathābhūtassa saṅkappo svāssa hoti sammāsaṅkappo; yo tathābhūtassa vāyāmo svāssa hoti sammāvāyāmo; yā tathābhūtassa sati sāssa hoti sammāsati; yo tathābhūtassa samādhi svāssa hoti sammāsamādhi. Pubbeva kho panassa kāyakammaṃ vacīkammaṃ ājīvo suparisuddho hoti. Evamassāyaṃ ariyo aṭṭhaṅgiko maggo bhāvanāpāripūriṃ gacchati.  
　　 “Tassa evaṃ imaṃ ariyaṃ aṭṭhaṅgikaṃ maggaṃ bhāvayato cattāropi satipaṭṭhānā bhāvanāpāripūriṃ gacchanti, cattāropi sammappadhānā bhāvanāpāripūriṃ gacchanti, cattāropi iddhipādā bhāvanāpāripūriṃ gacchanti, pañcapi indriyāni bhāvanāpāripūriṃ gacchanti, pañcapi balāni bhāvanāpāripūriṃ gacchanti, sattapi bojjhaṅgā bhāvanāpāripūriṃ gacchanti.  
　　 “Tassime dve dhammā yuganandhā vattanti– samatho ca vipassanā ca. So ye dhammā abhiññā pariññeyyā te dhamme abhiññā parijānāti. Ye dhammā abhiññā pahātabbā te dhamme abhiññā pajahati. Ye dhammā abhiññā bhāvetabbā te dhamme abhiññā bhāveti. Ye dhammā abhiññā sacchikātabbā te dhamme abhiññā sacchikaroti.  
　　 “Katame ca, bhikkhave, dhammā abhiññā pariññeyyā? ‘Pañcupādānakkhandhā’ tissa vacanīyaṃ, seyyathidaṃ– rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. Ime dhammā abhiññā pariññeyyā.  
　　 “Katame ca, bhikkhave, dhammā abhiññā pahātabbā? Avijjā ca bhavataṇhā ca– ime dhammā abhiññā pahātabbā.  
　　 “Katame ca, bhikkhave, dhammā abhiññā bhāvetabbā? Samatho ca vipassanā ca– ime dhammā abhiññā bhāvetabbā.  
　　 “Katame ca, bhikkhave, dhammā abhiññā sacchikātabbā? Vijjā ca vimutti ca– ime dhammā abhiññā sacchikātabbā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Mahāsaḷāyatanikasuttaṃ niṭṭhitaṃ sattamaṃ.