---
title: 中部19经：两类寻经
pubDate: 2026-01-11
categories: ['巴利三藏']
tags: [中部]
draft: false
---
我曾如此听闻：
一时，世尊住在舍卫城祇园的给孤独园。在那儿，世尊对比丘们说：“比丘们！”
那些比丘回答世尊：“世尊！”
世尊如此说道：

“比丘们，在我未觉悟、还是菩萨的时候，就曾这样想：‘我何不将寻分为两类来思惟呢？’于是，比丘们，我将欲寻、瞋寻、害寻划为一类，将出离寻、无瞋寻、无害寻划为第二类。

“比丘们，当我这样精进、热忱、专心地住着时，欲寻生起了。我这样了知：‘这欲寻生起了。它导向自恼害、导向他恼害、导向两者恼害，它障碍智慧、属于烦恼一方、不导向涅槃。’比丘们，当我这样省察‘它导向自恼害’时，它就消失了；比丘们，当我这样省察‘它导向他恼害’时，它就消失了；比丘们，当我这样省察‘它导向两者恼害’时，它就消失了；比丘们，当我这样省察‘它障碍智慧、属于烦恼一方、不导向涅槃’时，它就消失了。比丘们，每当欲寻生起，我就舍弃它、驱除它、消除它。

“比丘们，当我这样精进、热忱、专心地住着时，瞋寻生起了……（略）……害寻生起了。我这样了知：‘这害寻生起了。它导向自恼害、导向他恼害、导向两者恼害，它障碍智慧、属于烦恼一方、不导向涅槃。’比丘们，当我这样省察‘它导向自恼害’时，它就消失了；比丘们，当我这样省察‘它导向他恼害’时，它就消失了；比丘们，当我这样省察‘它导向两者恼害’时，它就消失了；比丘们，当我这样省察‘它障碍智慧、属于烦恼一方、不导向涅槃’时，它就消失了。比丘们，每当害寻生起，我就舍弃它、驱除它、消除它。

“比丘们，比丘多数寻思和观察什么，他的心就倾向于什么。比丘们，如果比丘多数寻思和观察欲寻，放弃出离寻，多数寻思欲寻，他的心就倾向于欲寻。比丘们，如果……（略）……比丘们，如果比丘多数寻思和观察害寻，放弃无害寻，多数寻思害寻，他的心就倾向于害寻。比丘们，就像在雨季的最后一个月，秋季，谷物茂盛的时候，牧牛人看护着牛。他用棍子从那边打、从这边打，将它们围拢、制止。这是为什么呢？比丘们，这位牧牛人看到那会带来杀害、束缚、损失或责难。同样地，比丘们，我看到了不善法的过患、污秽、杂染，以及出离善法的利益、清净一方。

“比丘们，当我这样精进、热忱、专心地住着时，出离寻生起了。我这样了知：‘这出离寻生起了。它不导向自恼害，不导向他恼害，不导向两者恼害，它增益智慧、不属于烦恼一方、导向涅槃。’比丘们，即使我彻夜寻思和观察它，也看不到因此而生的危险。即使我白天寻思和观察它，也看不到因此而生的危险。即使我日夜寻思和观察它，也看不到因此而生的危险。然而，如果我寻思和观察太久，身体就会疲倦。身体疲倦时，心就会动摇。心动摇时，心就远离定境。所以，比丘们，我让心在内心安住、稳定、专注、入定。这是为什么呢？‘我的心不要动摇’。

“比丘们，当我这样精进、热忱、专心地住着时，无瞋寻生起了……（略）……无害寻生起了。我这样了知：‘这无害寻生起了。它不导向自恼害，不导向他恼害，不导向两者恼害，它增益智慧、不属于烦恼一方、导向涅槃。’比丘们，即使我彻夜寻思和观察它，也看不到因此而生的危险。即使我白天寻思和观察它，也看不到因此而生的危险。即使我日夜寻思和观察它，也看不到因此而生的危险。然而，如果我寻思和观察太久，身体就会疲倦。身体疲倦时，心就会动摇。心动摇时，心就远离定境。所以，比丘们，我让心在内心安住、稳定、专注、入定。这是为什么呢？‘我的心不要动摇’。

“比丘们，比丘多数寻思和观察什么，他的心就倾向于什么。比丘们，如果比丘多数寻思和观察出离寻，放弃欲寻，多数寻思出离寻，他的心就倾向于出离寻。比丘们，如果……（略）……比丘们，如果比丘多数寻思和观察无害寻，放弃害寻，多数寻思无害寻，他的心就倾向于无害寻。比丘们，就像在夏季的最后一个月，所有谷物都运到村庄里后，牧牛人看护着牛。无论是坐在树下还是空旷处，他所要做的就是记住：‘这些是牛。’同样地，比丘们，我所要做的就是记住：‘这些是法。’

“比丘们，我那时精进不懈，正念现前不忘失，身体轻安不躁动，心专注一境。比丘们，我离欲、离不善法，有寻有伺，离生喜乐，进入并住于初禅。寻伺止息，内心平静，心一境性，无寻无伺，定生喜乐，进入并住于第二禅。离喜，住于舍，正念正知，身体感受乐，即圣者所说的‘舍念乐住’，进入并住于第三禅。舍乐舍苦，先前喜忧已灭，不苦不乐，舍念清净，进入并住于第四禅。

“当我的心如此入定、清净、皎洁、无垢、离诸烦恼、柔顺、堪能、安住、不动时，我将心倾向于宿命智。我回忆起多种宿命。即一次出生……（略）……就这样，我详细地回忆起多种宿命及其特征。比丘们，这是我在夜里初更证得的第一种明；无明被驱除，明生起；黑暗被驱除，光明生起；正如我精进、热忱、专心地住着时所证得的。

“当我的心如此入定、清净、皎洁、无垢、离诸烦恼、柔顺、堪能、安住、不动时，我将心倾向于众生生死智。我以清净超越人眼的天眼，看见众生死去、投生……（略）……这些尊者们，身行恶业……（略）……就这样，我以清净超越人眼的天眼，看见众生死去、投生，卑劣或尊贵，美貌或丑陋，善趣或恶趣，并了知众生随业而行。比丘们，这是我在夜里中更证得的第二种明；无明被驱除，明生起；黑暗被驱除，光明生起；正如我精进、热忱、专心地住着时所证得的。

“当我的心如此入定、清净、皎洁、无垢、离诸烦恼、柔顺、堪能、安住、不动时，我将心倾向于漏尽智。我如实了知‘这是苦’，如实了知‘这是苦集’，如实了知‘这是苦灭’，如实了知‘这是导向苦灭的道迹’。我如实了知‘这些是烦恼（āsavā）’，如实了知‘这是烦恼集’，如实了知‘这是烦恼灭’，如实了知‘这是导向烦恼灭的道迹’。当我这样知、这样见时，我的心从欲烦恼中解脱，我的心从有烦恼中解脱，我的心从无明烦恼中解脱。在解脱时，我生起了‘已解脱’的智慧——我了知：‘生死已尽，梵行已立，所作已办，不再有此生。’比丘们，这是我在夜里后更证得的第三种明；无明被驱除，明生起；黑暗被驱除，光明生起；正如我精进、热忱、专心地住着时所证得的。

“比丘们，就像在偏远的森林里，有一个深邃的水池。一大群野兽住在那里。有一个人，不希望它们好，不希望它们有利，不希望它们安乐。他会堵塞那条安全、吉祥、愉快的道路，打开一条错误的道路，放下脏污的食物，设置陷阱。比丘们，这样，那一大群野兽将在不久的将来遭遇不幸和灾难。然而，比丘们，对那一大群野兽，生起一个希望它们好、希望它们有利、希望它们安乐的人。他会打开那条安全、吉祥、愉快的道路，堵塞错误的道路，清除脏污的食物，摧毁陷阱。这样，比丘们，那一大群野兽将在不久的将来得到成长、发展、繁荣。

“比丘们，我作此比喻是为了阐明其义。此中之义是：比丘们，‘深邃的水池’是指欲乐的代名词。比丘们，‘一大群野兽’是指众生的代名词。比丘们，‘不希望它们好、不希望它们有利、不希望它们安乐的人’是指恶魔波旬的代名词。比丘们，‘错误的道路’是指八邪道的代名词，即：邪见、邪思惟、邪语、邪业、邪命、邪精进、邪念、邪定。比丘们，‘脏污的食物’是指贪爱的代名词。比丘们，‘陷阱’是指无明的代名词。比丘们，‘希望它们好、希望它们有利、希望它们安乐的人’是指如来、阿罗汉、正等正觉者的代名词。比丘们，‘安全、吉祥、愉快的道路’是指八圣道的代名词，即：正见、正思惟、正语、正业、正命、正精进、正念、正定。

“因此，比丘们，我已为你们打开了安全、吉祥、愉快的道路，堵塞了错误的道路，清除了脏污的食物，摧毁了陷阱。比丘们，导师为了弟子的利益，出于怜悯，所应做的我已经为你们做了。比丘们，这些是树下，这些是空闲处；比丘们，禅修吧，不要放逸；不要让以后后悔。这是我对你们的教导。”

世尊说了此番话。那些比丘心满意足，欢喜世尊所说。

Dvedhāvitakka Sutta (两类寻经) 第九章完。  
巴利语经文  
MN.19/(9) Dvedhāvitakkasuttaṃ  
　　 206. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Pubbeva me, bhikkhave, sambodhā anabhisambuddhassa bodhisattasseva sato etadahosi– ‘yaṃnūnāhaṃ dvidhā katvā dvidhā katvā vitakke vihareyyan’ti. So kho ahaṃ, bhikkhave, yo cāyaṃ kāmavitakko yo ca byāpādavitakko yo ca vihiṃsāvitakko– imaṃ ekaṃ bhāgamakāsiṃ yo cāyaṃ nekkhammavitakko yo ca abyāpādavitakko yo ca avihiṃsāvitakko– imaṃ dutiyaṃ bhāgamakāsiṃ.  
　　 207. “Tassa mayhaṃ, bhikkhave, evaṃ appamattassa ātāpino pahitattassa viharato uppajjati kāmavitakko. So evaṃ pajānāmi– ‘uppanno kho me ayaṃ kāmavitakko. So ca kho attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati, paññānirodhiko vighātapakkhiko anibbānasaṃvattaniko’ . ‘Attabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘parabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘ubhayabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘paññānirodhiko vighātapakkhiko anibbānasaṃvattaniko’tipi me, bhikkhave, paṭisañcikkhato abbhatthaṃ gacchati. So kho ahaṃ, bhikkhave, uppannuppannaṃ kāmavitakkaṃ pajahameva vinodameva byantameva naṃ akāsiṃ.  
　　 208. “Tassa mayhaṃ, bhikkhave, evaṃ appamattassa ātāpino pahitattassa viharato uppajjati byāpādavitakko …pe… uppajjati vihiṃsāvitakko. So evaṃ pajānāmi– ‘uppanno kho me ayaṃ vihiṃsāvitakko. So ca kho attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati, paññānirodhiko vighātapakkhiko anibbānasaṃvattaniko’. ‘Attabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘parabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘ubhayabyābādhāya saṃvattatī’tipi me, bhikkhave, paṭisañcikkhato abbhatthaṃ gacchati; ‘paññānirodhiko vighātapakkhiko anibbānasaṃvattaniko’tipi me, bhikkhave, paṭisañcikkhato abbhatthaṃ gacchati. So kho ahaṃ, bhikkhave, uppannuppannaṃ vihiṃsāvitakkaṃ pajahameva vinodameva byantameva naṃ akāsiṃ.  
　　 “Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. Kāmavitakkaṃ ce, bhikkhave, bhikkhu bahulamanuvitakketi anuvicāreti, pahāsi nekkhammavitakkaṃ, kāmavitakkaṃ bahulamakāsi, tassa taṃ kāmavitakkāya cittaṃ namati. Byāpādavitakkaṃ ce, bhikkhave …pe… vihiṃsāvitakkaṃ ce, bhikkhave, bhikkhu bahulamanuvitakketi anuvicāreti, pahāsi avihiṃsāvitakkaṃ, vihiṃsāvitakkaṃ bahulamakāsi, tassa taṃ vihiṃsāvitakkāya cittaṃ namati. Seyyathāpi, bhikkhave, vassānaṃ pacchime māse saradasamaye kiṭṭhasambādhe gopālako gāvo rakkheyya. So tā gāvo tato tato daṇḍena ākoṭeyya paṭikoṭeyya sannirundheyya sannivāreyya. Taṃ kissa hetu? Passati hi so, bhikkhave, gopālako tatonidānaṃ vadhaṃ vā bandhanaṃ vā jāniṃ vā garahaṃ vā. Evameva kho ahaṃ, bhikkhave, addasaṃ akusalānaṃ dhammānaṃ ādīnavaṃ okāraṃ saṃkilesaṃ, kusalānaṃ dhammānaṃ nekkhamme ānisaṃsaṃ vodānapakkhaṃ.  
　　 209. “Tassa mayhaṃ, bhikkhave, evaṃ appamattassa ātāpino pahitattassa viharato uppajjati nekkhammavitakko. So evaṃ pajānāmi– ‘uppanno kho me ayaṃ nekkhammavitakko. So ca kho nevattabyābādhāya saṃvattati, na parabyābādhāya saṃvattati, na ubhayabyābādhāya saṃvattati, paññāvuddhiko avighātapakkhiko nibbānasaṃvattaniko’. Rattiṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Divasaṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Rattindivaṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Api ca kho me aticiraṃ anuvitakkayato anuvicārayato kāyo kilameyya Kāye kilante cittaṃ ūhaññeyya. Ūhate citte ārā cittaṃ samādhimhāti. So kho ahaṃ, bhikkhave, ajjhattameva cittaṃ saṇṭhapemi sannisādemi ekodiṃ karomi samādahāmi. Taṃ kissa hetu? ‘Mā me cittaṃ ūhaññī’ti.  
　　 210. “Tassa mayhaṃ, bhikkhave, evaṃ appamattassa ātāpino pahitattassa viharato uppajjati abyāpādavitakko …pe… uppajjati avihiṃsāvitakko. So evaṃ pajānāmi– ‘uppanno kho me ayaṃ avihiṃsāvitakko. So ca kho nevattabyābādhāya saṃvattati, na parabyābādhāya saṃvattati, na ubhayabyābādhāya saṃvattati, paññāvuddhiko avighātapakkhiko nibbānasaṃvattaniko’. Rattiṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Divasaṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Rattindivaṃ cepi naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi. Api ca kho me aticiraṃ anuvitakkayato anuvicārayato kāyo kilameyya. Kāye kilante cittaṃ ūhaññeyya. Ūhate citte ārā cittaṃ samādhimhāti. So kho ahaṃ, bhikkhave, ajjhattameva cittaṃ saṇṭhapemi, sannisādemi, ekodiṃ karomi samādahāmi. Taṃ kissa hetu? ‘Mā me cittaṃ ūhaññī’ti.  
　　 “Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. Nekkhammavitakkañce, bhikkhave, bhikkhu bahulamanuvitakketi anuvicāreti, pahāsi kāmavitakkaṃ, nekkhammavitakkaṃ bahulamakāsi, tassaṃ taṃ nekkhammavitakkāya cittaṃ namati. Abyāpādavitakkañce, bhikkhave …pe… avihiṃsāvitakkañce, bhikkhave, bhikkhu bahulamanuvitakketi anuvicāreti, pahāsi vihiṃsāvitakkaṃ, avihiṃsāvitakkaṃ bahulamakāsi, tassa taṃ avihiṃsāvitakkāya cittaṃ namati. Seyyathāpi, bhikkhave, gimhānaṃ pacchime māse sabbasassesu gāmantasambhatesu gopālako gāvo rakkheyya tassa rukkhamūlagatassa vā abbhokāsagatassa vā satikaraṇīyameva hoti– ‘etā gāvo’ti. Evamevaṃ kho, bhikkhave, satikaraṇīyameva ahosi– ‘ete dhammā’ti.  
　　 211. “Āraddhaṃ kho pana me, bhikkhave, vīriyaṃ ahosi asallīnaṃ, upaṭṭhitā sati asammuṭṭhā passaddho kāyo asāraddho, samāhitaṃ cittaṃ ekaggaṃ. So kho ahaṃ, bhikkhave, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja vihāsiṃ. Pītiyā ca virāgā upekkhako ca vihāsiṃ sato ca sampajāno, sukhañca kāyena paṭisaṃvedesiṃ, yaṃ taṃ ariyā ācikkhanti ‘upekkhako satimā sukhavihārī’ti, tatiyaṃ jhānaṃ upasampajja vihāsiṃ. Sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja vihāsiṃ.  
　　 212. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmesiṃ. So anekavihitaṃ pubbenivāsaṃ anussarāmi. Seyyathidaṃ, ekampi jātiṃ …pe… iti sākāraṃ sa-uddesaṃ anekavihitaṃ pubbenivāsaṃ anussarāmi. Ayaṃ kho me, bhikkhave, rattiyā paṭhame yāme paṭhamā vijjā adhigatā; avijjā vihatā vijjā uppannā; tamo vihato āloko uppanno; yathā taṃ appamattassa ātāpino pahitattassa viharato.  
　　 213. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmesiṃ. So dibbena cakkhunā visuddhena atikkantamānusakena satte passāmi cavamāne upapajjamāne …pe… ime vata bhonto sattā kāyaduccaritena samannāgatā …pe… iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāmi. Ayaṃ kho me, bhikkhave, rattiyā majjhime yāme dutiyā vijjā adhigatā; avijjā vihatā vijjā uppannā; tamo vihato āloko uppanno; yathā taṃ appamattassa ātāpino pahitattassa viharato.  
　　 214. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. So ‘idaṃ dukkhan’ti yathābhūtaṃ abbhaññāsiṃ, ‘ayaṃ dukkhasamudayo’ti yathābhūtaṃ abbhaññāsiṃ, ‘ayaṃ dukkhanirodho’ti yathābhūtaṃ abbhaññāsiṃ, ‘ayaṃ dukkhanirodhagāminī paṭipadā’ti yathābhūtaṃ abbhaññāsiṃ ‘Ime āsavā’ti yathābhūtaṃ abbhaññāsiṃ, ‘ayaṃ āsavasamudayo’ti yathābhūtaṃ abbhaññāsiṃ, ‘ayaṃ āsavanirodho’ti yathābhūtaṃ abbhaññāsiṃ, ‘ayaṃ āsavanirodhagāminī paṭipadā’ti yathābhūtaṃ abbhaññāsiṃ. Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha, vimuttasmiṃ vimuttamiti ñāṇaṃ ahosi– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsiṃ. Ayaṃ kho me, bhikkhave, rattiyā pacchime yāme tatiyā vijjā adhigatā; avijjā vihatā vijjā uppannā; tamo vihato āloko uppanno; yathā taṃ appamattassa ātāpino pahitattassa viharato.  
　　 215. “Seyyathāpi, bhikkhave, araññe pavane mahantaṃ ninnaṃ pallalaṃ. Tamenaṃ mahāmigasaṅgho upanissāya vihareyya. Tassa kocideva puriso uppajjeyya anatthakāmo ahitakāmo ayogakkhemakāmo. So yvāssa maggo khemo sovatthiko pītigamanīyo taṃ maggaṃ pidaheyya, vivareyya kummaggaṃ, odaheyya okacaraṃ, ṭhapeyya okacārikaṃ. Evañhi so, bhikkhave, mahāmigasaṅgho aparena samayena anayabyasanaṃ āpajjeyya. Tasseva kho pana, bhikkhave, mahato migasaṅghassa kocideva puriso uppajjeyya atthakāmo hitakāmo yogakkhemakāmo. So yvāssa maggo khemo sovatthiko pītigamanīyo taṃ maggaṃ vivareyya, pidaheyya kummaggaṃ, ūhaneyya okacaraṃ, nāseyya okacārikaṃ. Evañhi so, bhikkhave, mahāmigasaṅgho aparena samayena vuddhiṃ virūḷhiṃ vepullaṃ āpajjeyya.  
　　 “Upamā kho me ayaṃ, bhikkhave, katā atthassa viññāpanāya Ayaṃ cevettha attho– mahantaṃ ninnaṃ pallalanti kho, bhikkhave, kāmānametaṃ adhivacanaṃ. Mahāmigasaṅghoti kho, bhikkhave, sattānametaṃ adhivacanaṃ. Puriso anatthakāmo ahitakāmo ayogakkhemakāmoti kho, bhikkhave, mārassetaṃ pāpimato adhivacanaṃ. Kummaggoti kho, bhikkhave, aṭṭhaṅgikassetaṃ micchāmaggassa adhivacanaṃ, seyyathidaṃ– micchādiṭṭhiyā micchāsaṅkappassa micchāvācāya micchākammantassa micchā-ājīvassa micchāvāyāmassa micchāsatiyā micchāsamādhissa. Okacaroti kho, bhikkhave, nandīrāgassetaṃ adhivacanaṃ. Okacārikāti kho, bhikkhave, avijjāyetaṃ adhivacanaṃ. Puriso atthakāmo hitakāmo yogakkhemakāmoti kho, bhikkhave, tathāgatassetaṃ adhivacanaṃ arahato sammāsambuddhassa. Khemo maggo sovatthiko pītigamanīyoti kho bhikkhave, ariyassetaṃ aṭṭhaṅgikassa maggassa adhivacanaṃ, seyyathidaṃ– sammādiṭṭhiyā sammāsaṅkappassa sammāvācāya sammākammantassa sammā-ājīvassa sammāvāyāmassa sammāsatiyā sammāsamādhissa.  
　　 “Iti kho, bhikkhave, vivaṭo mayā khemo maggo sovatthiko pītigamanīyo, pihito kummaggo, ūhato okacaro, nāsitā okacārikā. Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. Etāni, bhikkhave rukkhamūlāni, etāni suññāgārāni; jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Dvedhāvitakkasuttaṃ niṭṭhitaṃ navamaṃ.
