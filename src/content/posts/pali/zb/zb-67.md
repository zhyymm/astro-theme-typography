---
title: 中部67经：查图马经
pubDate: 2026-01-14
categories: ['巴利三藏']
draft: false
tags: [中部]
---
我曾这样听闻：一时，世尊住在查图马的阿摩罗树林中。那时，有五百比丘众，以舍利弗和目犍连为首，前来查图马拜见世尊。这些新来的比丘与当地的比丘们互相问候，安排住处，收好衣钵，声音高昂而嘈杂。于是世尊对尊者阿难说：“阿难，这些人为什么声音高昂而嘈杂？就像渔夫搅动鱼群一样。”“尊者，这些以舍利弗和目犍连为首的五百比丘众前来查图马拜见世尊。这些新来的比丘与当地的比丘们互相问候，安排住处，收好衣钵，声音高昂而嘈杂。”“那么，阿难，你替我叫这些比丘：‘导师叫尊者们。’” “是，尊者。”尊者阿难听从世尊的吩咐，来到那些比丘那里；抵达后对比丘们说：“导师叫尊者们。”“是，贤友。”那些比丘听从尊者阿难的吩咐，来到世尊那里；抵达后，礼敬世尊，坐于一旁。世尊对比丘们说：“比丘们，你们为什么声音高昂而嘈杂？就像渔夫搅动鱼群一样。”“尊者，这些以舍利弗和目犍连为首的五百比丘众前来查图马拜见世尊。这些新来的比丘与当地的比丘们互相问候，安排住处，收好衣钵，声音高昂而嘈杂。”“比丘们，你们走吧，我遣散你们，你们不要在我附近居住。”“是，尊者。”那些比丘听从世尊的吩咐，从座位起身，礼敬世尊，右绕一匝，然后收拾好住处，拿着衣钵离开了。

当时，查图马的释迦族人因某事聚集在议事厅里。查图马的释迦族人远远地看到那些比丘走来；看见后，他们来到比丘们那里；抵达后对比丘们说：“尊者们，你们要去哪里？”“贤友，世尊已经遣散了比丘僧团。”“那么，尊者们，请稍坐片刻，也许我们能使世尊高兴。”“是，贤友。”那些比丘听从查图马释迦族人的话。于是，查图马的释迦族人来到世尊那里；抵达后，礼敬世尊，坐于一旁。查图马的释迦族人坐于一旁，对世尊说：“尊者，请世尊接纳比丘僧团；尊者，请世尊赞许比丘僧团。尊者，就像世尊以前曾护持比丘僧团一样，现在世尊也请护持比丘僧团。尊者，这里有一些新近出家、初来乍到的比丘，来到这法和律中。如果他们不能见到世尊，可能会有所改变，可能会有所变质。尊者，就像幼苗得不到水，可能会有所改变，可能会有所变质；同样地，尊者，这里有一些新近出家、初来乍到的比丘，来到这法和律中，如果他们不能见到世尊，可能会有所改变，可能会有所变质。尊者，就像幼犊见不到母牛，可能会有所改变，可能会有所变质；同样地，尊者，这里有一些新近出家、初来乍到的比丘，来到这法和律中，如果他们不能见到世尊，可能会有所改变，可能会有所变质。尊者，请世尊接纳比丘僧团；尊者，请世尊赞许比丘僧团。尊者，就像世尊以前曾护持比丘僧团一样，现在世尊也请护持比丘僧团。”

于是，梵天•娑含波提了解了世尊的心意，就像强壮的人伸直弯曲的手臂，或弯曲伸直的手臂一样，在梵天界消失，出现在世尊面前。于是，梵天•娑含波提偏袒一肩，向世尊合掌，对世尊说：“尊者，请世尊接纳比丘僧团；尊者，请世尊赞许比丘僧团。尊者，就像世尊以前曾护持比丘僧团一样，现在世尊也请护持比丘僧团。尊者，这里有一些新近出家、初来乍到的比丘，来到这法和律中。如果他们不能见到世尊，可能会有所改变，可能会有所变质。尊者，就像幼苗得不到水，可能会有所改变，可能会有所变质；同样地，尊者，这里有一些新近出家、初来乍到的比丘，来到这法和律中，如果他们不能见到世尊，可能会有所改变，可能会有所变质。尊者，就像幼犊见不到母牛，可能会有所改变，可能会有所变质；同样地，尊者，这里有一些新近出家、初来乍到的比丘，来到这法和律中，如果他们不能见到世尊，可能会有所改变，可能会有所变质。尊者，请世尊接纳比丘僧团；尊者，请世尊赞许比丘僧团。尊者，就像世尊以前曾护持比丘僧团一样，现在世尊也请护持比丘僧团。”

查图马的释迦族人和梵天•娑含波提成功地以幼苗和幼犊的比喻使世尊高兴。于是，尊者大目犍连对比丘们说：“贤友们，起来，拿好衣钵。世尊已经被查图马的释迦族人和梵天•娑含波提以幼苗和幼犊的比喻所说服。”“是，贤友。”那些比丘听从尊者大目犍连的吩咐，从座位起身，拿着衣钵来到世尊那里；抵达后，礼敬世尊，坐于一旁。世尊对坐于一旁的尊者舍利弗说：“舍利弗，我遣散比丘僧团时，你心里是怎么想的？”“尊者，我当时是这样想的：‘世尊已经遣散了比丘僧团。现在世尊将无忧无虑地安住于现法乐住，我们也将无忧无虑地安住于现法乐住。’” “舍利弗，你等等，舍利弗，你等等现法乐住。”于是世尊对尊者大目犍连说：“目犍连，我遣散比丘僧团时，你心里是怎么想的？”“尊者，我当时是这样想的：‘世尊已经遣散了比丘僧团。现在世尊将无忧无虑地安住于现法乐住，而我和尊者舍利弗将护持比丘僧团。’” “善哉，善哉，目犍连！目犍连，要么我护持比丘僧团，要么舍利弗和目犍连护持。”

于是世尊对比丘们说：“比丘们，有四种危险是下水者必须预料到的。是哪四种呢？波浪的危险、鳄鱼的危险、漩涡的危险、大鱼的危险——比丘们，这四种危险是下水者必须预料到的。同样地，比丘们，这四种危险是有些人在这法和律中从在家生活出家、过无家生活时必须预料到的。是哪四种呢？波浪的危险、鳄鱼的危险、漩涡的危险、大鱼的危险。”

“比丘们，什么是波浪的危险？比丘们，在此，有些善男子出于信心从在家生活出家，过无家生活——‘我被生、老、死、悲伤、哀叹、痛苦、忧愁、绝望所困扰，被痛苦所淹没，被痛苦所束缚；但愿能了解这整个苦聚的终结。’当他这样出家后，同修们会教导他、劝诫他：‘你应该这样行走，你应该这样返回；你应该这样看，你应该这样观察；你应该这样弯曲（肢体），你应该这样伸展（肢体）；你应该这样穿着僧伽梨衣、钵和三衣。’他会这样想：‘我们以前在家时，还教导、劝诫别人。这些人，我想，就像我们的儿女，就像我们的孙子孙女，却认为自己可以教导我们，劝诫我们。’于是他舍弃学处，退步。比丘们，这被称为畏惧波浪的危险，舍弃学处而退步。比丘们，‘波浪的危险’是嗔恚的代名词。”

“比丘们，什么是鳄鱼的危险？比丘们，在此，有些善男子出于信心从在家生活出家，过无家生活——‘我被生、老、死、悲伤、哀叹、痛苦、忧愁、绝望所困扰，被痛苦所淹没，被痛苦所束缚；但愿能了解这整个苦聚的终结。’当他这样出家后，同修们会教导他、劝诫他：‘这个你应该吃，这个你不应该吃；这个你应该享受，这个你不应该享受；这个你应该品尝，这个你不应该品尝；这个你应该喝，这个你不应该喝；合法的你应该吃，不合法的你不应该吃；合法的你应该享受，不合法的你不应该享受；合法的你应该品尝，不合法的你不应该品尝；合法的你应该喝，不合法的你不应该喝；你应该在适当的时候吃，不应该在不适当的时候吃；你应该在适当的时候享受，不应该在不适当的时候享受；你应该在适当的时候品尝，不应该在不适当的时候品尝；你应该在适当的时候喝，不应该在不适当的时候喝。’他会这样想：‘我们以前在家时，想吃什么就吃什么，不想吃什么就不吃什么；想享受什么就享受什么，不想享受什么就不享受什么；想品尝什么就品尝什么，不想品尝什么就不品尝什么；想喝什么就喝什么，不想喝什么就不喝什么；合法的也吃，不合法的也吃；合法的也享受，不合法的也享受；合法的也品尝，不合法的也品尝；合法的也喝，不合法的也喝；在适当的时候也吃，在不适当的时候也吃；在适当的时候也享受，在不适当的时候也享受；在适当的时候也品尝，在不适当的时候也品尝；在适当的时候也喝，在不适当的时候也喝。现在这些（人）却认为，即使有信心的居家者在白日不正时供养我们精美的食物，他们也要阻挠我们。’于是他舍弃学处，退步。比丘们，这被称为畏惧鳄鱼的危险，舍弃学处而退步。比丘们，‘鳄鱼的危险’是贪食的代名词。”

“比丘们，什么是漩涡的危险？比丘们，在此，有些善男子出于信心从在家生活出家，过无家生活——‘我被生、老、死、悲伤、哀叹、痛苦、忧愁、绝望所困扰，被痛苦所淹没，被痛苦所束缚；但愿能了解这整个苦聚的终结。’当他这样出家后，于上午着衣持钵，进入村庄或市镇乞食。他身无防护，语无防护，正念不现前，诸根不收摄。在那里他看到某个家主或家主的儿子，正在尽情享受五欲之乐。他会这样想：‘我们以前在家时，也尽情享受五欲之乐。我家还有财产。我可以享受财产，也可以做功德。’于是他舍弃学处，退步。比丘们，这被称为畏惧漩涡的危险，舍弃学处而退步。比丘们，‘漩涡的危险’是五欲的代名词。”

“比丘们，什么是大鱼的危险？比丘们，在此，有些善男子出于信心从在家生活出家，过无家生活——‘我被生、老、死、悲伤、哀叹、痛苦、忧愁、绝望所困扰，被痛苦所淹没，被痛苦所束缚；但愿能了解这整个苦聚的终结。’当他这样出家后，于上午着衣持钵，进入村庄或市镇乞食。他身无防护，语无防护，正念不现前，诸根不收摄。在那里他看到一个衣着不整或穿着暴露的妇女。当他看到衣着不整或穿着暴露的妇女时，欲念便会污染他的心。他因欲念污染其心，于是舍弃学处，退步。比丘们，这被称为畏惧大鱼的危险，舍弃学处而退步。比丘们，‘大鱼的危险’是女性的代名词。比丘们，这四种危险是有些人在这法和律中从在家生活出家、过无家生活时必须预料到的。”

世尊如是说。那些比丘心生欢喜，随喜赞叹世尊的教导。

《查图马经》第七终。  
巴利语经文  
MN.67/(7) Cātumasuttaṃ  
　　 157. Evaṃ me sutaṃ– ekaṃ samayaṃ bhagavā cātumāyaṃ viharati āmalakīvane. Tena kho pana samayena sāriputtamoggallānappamukhāni pañcamattāni bhikkhusatāni cātumaṃ anuppattāni honti bhagavantaṃ dassanāya. Te ca āgantukā bhikkhū nevāsikehi bhikkhūhi saddhiṃ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā ahesuṃ. Atha kho bhagavā āyasmantaṃ ānandaṃ āmantesi– “ke panete, ānanda, uccāsaddā mahāsaddā, kevaṭṭā maññe macchavilope”ti? “Etāni, bhante, sāriputtamoggallānappamukhāni pañcamattāni bhikkhusatāni cātumaṃ anuppattāni bhagavantaṃ dassanāya. Te āgantukā bhikkhū nevāsikehi bhikkhūhi saddhiṃ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā”ti. “Tenahānanda, mama vacanena te bhikkhū āmantehi– ‘satthā āyasmante āmantetī’”ti. “Evaṃ, bhante”ti kho āyasmā ānando bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca– “satthā āyasmante āmantetī”ti. “Evamāvuso”ti kho te bhikkhū āyasmato ānandassa paṭissutvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te bhikkhū bhagavā etadavoca– “kiṃ nu tumhe, bhikkhave, uccāsaddā mahāsaddā, kevaṭṭā maññe macchavilope”ti? “Imāni, bhante, sāriputtamoggallānappamukhāni pañcamattāni bhikkhusatāni cātumaṃ anuppattāni bhagavantaṃ dassanāya. Teme āgantukā bhikkhū nevāsikehi bhikkhūhi saddhiṃ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā”ti. “Gacchatha, bhikkhave, paṇāmemi vo, na vo mama santike vatthabban”ti. “Evaṃ, bhante”ti kho te bhikkhū bhagavato paṭissutvā uṭṭhāyāsanā bhagavantaṃ abhivādetvā padakkhiṇaṃ katvā senāsanaṃ saṃsāmetvā pattacīvaramādāya pakkamiṃsu.  
　　 158. Tena kho pana samayena cātumeyyakā sakyā santhāgāre sannipatitā honti kenacideva karaṇīyena. Addasaṃsu kho cātumeyyakā sakyā te bhikkhū dūratova āgacchante; disvāna yena te bhikkhū tenupasaṅkamiṃsu; upasaṅkamitvā te bhikkhū etadavocuṃ– “handa, kahaṃ pana tumhe āyasmanto gacchathā”ti? “Bhagavatā kho, āvuso, bhikkhusaṅgho paṇāmito”ti. “Tenahāyasmanto muhuttaṃ nisīdatha, appeva nāma mayaṃ sakkuṇeyyāma bhagavantaṃ pasādetun”ti. “Evamāvuso”ti kho te bhikkhū cātumeyyakānaṃ sakyānaṃ paccassosuṃ. Atha kho cātumeyyakā sakyā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho cātumeyyakā sakyā bhagavantaṃ etadavocuṃ– “abhinandatu, bhante, bhagavā bhikkhusaṅghaṃ; abhivadatu, bhante, bhagavā bhikkhusaṅghaṃ. Seyyathāpi, bhante bhagavatā pubbe bhikkhusaṅgho anuggahito, evameva bhagavā etarahi anuggaṇhātu bhikkhusaṅghaṃ. Santettha, bhante, bhikkhū navā acirapabbajitā adhunāgatā imaṃ dhammavinayaṃ. Tesaṃ bhagavantaṃ dassanāya alabhantānaṃ siyā aññathattaṃ, siyā vipariṇāmo. Seyyathāpi, bhante, bījānaṃ taruṇānaṃ udakaṃ alabhantānaṃ siyā aññathattaṃ siyā vipariṇāmo; evameva kho, bhante, santettha bhikkhū navā acirapabbajitā adhunāgatā imaṃ dhammavinayaṃ, tesaṃ bhagavantaṃ dassanāya alabhantānaṃ siyā aññathattaṃ, siyā vipariṇāmo. Seyyathāpi, bhante, vacchassa taruṇassa mātaraṃ apassantassa siyā aññathattaṃ, siyā vipariṇāmo; evameva kho, bhante, santettha bhikkhū navā acirapabbajitā adhunāgatā imaṃ dhammavinayaṃ, tesaṃ bhagavantaṃ apassantānaṃ siyā aññathattaṃ, siyā vipariṇāmo. Abhinandatu, bhante, bhagavā bhikkhusaṅghaṃ; abhivadatu, bhante, bhagavā bhikkhusaṅghaṃ. Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghan”ti.  
　　 159. Atha kho brahmā sahampati bhagavato cetasā cetoparivitakkamaññāya– seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva– brahmaloke antarahito bhagavato purato pāturahosi. Atha kho brahmā sahampati ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ etadavoca– “abhinandatu, bhante, bhagavā bhikkhusaṅghaṃ; abhivadatu, bhante, bhagavā bhikkhusaṅghaṃ. Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghaṃ. Santettha, bhante, bhikkhū navā acirapabbajitā adhunāgatā imaṃ dhammavinayaṃ, tesaṃ bhagavantaṃ dassanāya alabhantānaṃ siyā aññathattaṃ, siyā vipariṇāmo. Seyyathāpi, bhante, bījānaṃ taruṇānaṃ udakaṃ alabhantānaṃ siyā aññathattaṃ, siyā vipariṇāmo; evameva kho, bhante, santettha bhikkhū navā acirapabbajitā adhunāgatā imaṃ dhammavinayaṃ, tesaṃ bhagavantaṃ dassanāya alabhantānaṃ siyā aññathattaṃ, siyā vipariṇāmo. Seyyathāpi bhante, vacchassa taruṇassa mātaraṃ apassantassa siyā aññathattaṃ, siyā vipariṇāmo; evameva kho, bhante, santettha bhikkhū navā acirapabbajitā adhunāgatā imaṃ dhammavinayaṃ, tesaṃ bhagavantaṃ apassantānaṃ siyā aññathattaṃ, siyā vipariṇāmo. Abhinandatu, bhante, bhagavā bhikkhusaṅghaṃ; abhivadatu, bhante, bhagavā bhikkhusaṅghaṃ. Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghan”ti.  
　　 160. Asakkhiṃsu kho cātumeyyakā ca sakyā brahmā ca sahampati bhagavantaṃ pasādetuṃ bījūpamena ca taruṇūpamena ca. Atha kho āyasmā mahāmoggallāno bhikkhū āmantesi– “uṭṭhethāvuso, gaṇhatha pattacīvaraṃ. Pasādito bhagavā cātumeyyakehi ca sakyehi brahmunā ca sahampatinā bījūpamena ca taruṇūpamena cā”ti. “Evamāvuso”ti kho te bhikkhū āyasmato mahāmoggallānassa paṭissutvā uṭṭhāyāsanā pattacīvaramādāya yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnaṃ kho āyasmantaṃ sāriputtaṃ bhagavā etadavoca– “kinti te, sāriputta, ahosi mayā bhikkhusaṅghe paṇāmite”ti? “Evaṃ kho me, bhante, ahosi– ‘bhagavatā bhikkhusaṅgho paṇāmito. Appossukko dāni bhagavā diṭṭhadhammasukhavihāraṃ anuyutto viharissati, mayampi dāni appossukkā diṭṭhadhammasukhavihāramanuyuttā viharissāmā’”ti. “Āgamehi tvaṃ, sāriputta, āgamehi tvaṃ, sāriputta, diṭṭhadhammasukhavihāran”ti. Atha kho bhagavā āyasmantaṃ mahāmoggallānaṃ āmantesi– “kinti te, moggallāna, ahosi mayā bhikkhusaṅghe paṇāmite”ti? “Evaṃ kho me, bhante, ahosi– ‘bhagavatā bhikkhusaṅgho paṇāmito. Appossukko dāni bhagavā diṭṭhadhammasukhavihāraṃ anuyutto viharissati, ahañca dāni āyasmā ca sāriputto bhikkhusaṅghaṃ pariharissāmā’”ti. “Sādhu sādhu, moggallāna! Ahaṃ vā hi, moggallāna bhikkhusaṅghaṃ parihareyyaṃ sāriputtamoggallānā vā”ti.  
　　 161. Atha kho bhagavā bhikkhū āmantesi– “cattārimāni, bhikkhave, bhayāni udakorohante pāṭikaṅkhitabbāni. Katamāni cattāri? Ūmibhayaṃ, kumbhīlabhayaṃ, āvaṭṭabhayaṃ, susukābhayaṃ – imāni, bhikkhave, cattāri bhayāni udakorohante pāṭikaṅkhitabbāni. Evameva kho, bhikkhave, cattārimāni bhayāni idhekacce puggale imasmiṃ dhammavinaye agārasmā anagāriyaṃ pabbajite pāṭikaṅkhitabbāni. Katamāni cattāri? Ūmibhayaṃ, kumbhīlabhayaṃ, āvaṭṭabhayaṃ, susukābhayaṃ.  
　　 162. “Katamañca, bhikkhave, ūmibhayaṃ? Idha, bhikkhave, ekacco kulaputto saddhā agārasmā anagāriyaṃ pabbajito hoti– ‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; appeva nāma imassa kevalassa dukkhakkhandhassa antakiriyā paññāyethā’ti. Tamenaṃ tathā pabbajitaṃ samānaṃ sabrahmacārī ovadanti, anusāsanti– ‘evaṃ te abhikkamitabbaṃ, evaṃ te paṭikkamitabbaṃ, evaṃ te ālokitabbaṃ, evaṃ te vilokitabbaṃ, evaṃ te samiñjitabbaṃ, evaṃ te pasāritabbaṃ, evaṃ te saṅghāṭipattacīvaraṃ dhāretabban’ti. Tassa evaṃ hoti– ‘mayaṃ kho pubbe agāriyabhūtā samānā aññe ovadāma, anusāsāma. Ime panamhākaṃ puttamattā maññe, nattamattā maññe, amhe ovaditabbaṃ anusāsitabbaṃ maññantī’ti. So sikkhaṃ paccakkhāya hīnāyāvattati. Ayaṃ vuccati, bhikkhave, ūmibhayassa bhīto sikkhaṃ paccakkhāya hīnāyāvatto. ‘Ūmibhayan’ti kho, bhikkhave, kodhupāyāsassetaṃ adhivacanaṃ.  
　　 163. “Katamañca, bhikkhave, kumbhīlabhayaṃ? Idha, bhikkhave, ekacco kulaputto saddhā agārasmā anagāriyaṃ pabbajito hoti– ‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; appeva nāma imassa kevalassa dukkhakkhandhassa antakiriyā paññāyethā’ti. Tamenaṃ tathā pabbajitaṃ samānaṃ sabrahmacārī ovadanti anusāsanti– ‘idaṃ te khāditabbaṃ, idaṃ te na khāditabbaṃ; idaṃ te bhuñjitabbaṃ, idaṃ te na bhuñjitabbaṃ; idaṃ te sāyitabbaṃ, idaṃ te na sāyitabbaṃ; idaṃ te pātabbaṃ, idaṃ te na pātabbaṃ; kappiyaṃ te khāditabbaṃ, akappiyaṃ te na khāditabbaṃ; kappiyaṃ te bhuñjitabbaṃ, akappiyaṃ te na bhuñjitabbaṃ; kappiyaṃ te sāyitabbaṃ, akappiyaṃ te na sāyitabbaṃ kappiyaṃ te pātabbaṃ, akappiyaṃ te na pātabbaṃ; kāle te khāditabbaṃ, vikāle te na khāditabbaṃ; kāle te bhuñjitabbaṃ, vikāle te na bhuñjitabbaṃ; kāle te sāyitabbaṃ, vikāle te na sāyitabbaṃ; kāle te pātabbaṃ, vikāle te na pātabban’ti. Tassa evaṃ hoti– ‘mayaṃ kho pubbe agāriyabhūtā samānā yaṃ icchāma taṃ khādāma, yaṃ na icchāma na taṃ khādāma; yaṃ icchāma taṃ bhuñjāma, yaṃ na icchāma na taṃ bhuñjāma; yaṃ icchāma taṃ sāyāma, yaṃ na icchāma na taṃ sāyāma; yaṃ icchāma taṃ pivāma, yaṃ na icchāma na taṃ pivāma; kappiyampi khādāma, akappiyampi khādāma; kappiyampi bhuñjāma, akappiyampi bhuñjāma; kappiyampi sāyāma, akappiyampi sāyāma; kappiyampi pivāma, akappiyampi pivāma; kālepi khādāma, vikālepi khādāma; kālepi bhuñjāma vikālepi bhuñjāma; kālepi sāyāma, vikālepi sāyāma; kālepi pivāma, vikālepi pivāma. Yampi no saddhā gahapatikā divā vikāle paṇītaṃ khādanīyaṃ bhojanīyaṃ denti tatthapime mukhāvaraṇaṃ maññe karontī’ti. So sikkhaṃ paccakkhāya hīnāyāvattati. Ayaṃ vuccati, bhikkhave, kumbhīlabhayassa bhīto sikkhaṃ paccakkhāya hīnāyāvatto. ‘Kumbhīlabhayan’ti kho, bhikkhave, odarikattassetaṃ adhivacanaṃ.  
　　 164. “Katamañca, bhikkhave, āvaṭṭabhayaṃ? Idha, bhikkhave, ekacco kulaputto saddhā agārasmā anagāriyaṃ pabbajito hoti– ‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; appeva nāma imassa kevalassa dukkhakkhandhassa antakiriyā paññāyethā’ti. So evaṃ pabbajito samāno pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati. Arakkhiteneva kāyena arakkhitāya vācāya anupaṭṭhitāya satiyā asaṃvutehi indriyehi so tattha passati gahapatiṃ vā gahapatiputtaṃ vā pañcahi kāmaguṇehi samappitaṃ samaṅgībhūtaṃ paricārayamānaṃ. Tassa evaṃ hoti– ‘mayaṃ kho pubbe agāriyabhūtā samānā pañcahi kāmaguṇehi samappitā samaṅgībhūtā paricārimhā. Saṃvijjanti kho pana me kule bhogā. Sakkā bhoge ca bhuñjituṃ puññāni ca kātun’ti. So sikkhaṃ paccakkhāya hīnāyāvattati. Ayaṃ vuccati, bhikkhave, āvaṭṭabhayassa bhīto sikkhaṃ paccakkhāya hīnāyāvatto. ‘Āvaṭṭabhayan’ti kho, bhikkhave, pañcannetaṃ kāmaguṇānaṃ adhivacanaṃ.  
　　 165. “Katamañca bhikkhave, susukābhayaṃ? Idha, bhikkhave, ekacco kulaputto saddhā agārasmā anagāriyaṃ pabbajito hoti– ‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; appeva nāma imassa kevalassa dukkhakkhandhassa antakiriyā paññāyethā’ti. So evaṃ pabbajito samāno pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati. Arakkhiteneva kāyena arakkhitāya vācāya anupaṭṭhitāya satiyā asaṃvutehi indriyehi so tattha passati mātugāmaṃ dunnivatthaṃ vā duppārutaṃ vā. Tassa mātugāmaṃ disvā dunnivatthaṃ vā duppārutaṃ vā rāgo cittaṃ anuddhaṃseti. So rāgānuddhaṃsena cittena sikkhaṃ paccakkhāya hīnāyāvattati Ayaṃ vuccati, bhikkhave, susukābhayassa bhīto sikkhaṃ paccakkhāya hīnāyāvatto. ‘Susukābhayan’ti kho, bhikkhave, mātugāmassetaṃ adhivacanaṃ. Imāni kho, bhikkhave, cattāri bhayāni, idhekacce puggale imasmiṃ dhammavinaye agārasmā anagāriyaṃ pabbajite pāṭikaṅkhitabbānī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Cātumasuttaṃ niṭṭhitaṃ sattamaṃ.
