---
title: 中部71经：三明婆蹉经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在毗舍离大林重阁讲堂。当时，游行者婆蹉氏住在白莲游行者园。于是，世尊于上午，着衣持钵，进入毗舍离乞食。于是，世尊心想：“现在在毗舍离乞食还太早；我不如前往白莲游行者园，去游行者婆蹉氏那里。”于是，世尊前往白莲游行者园，去游行者婆蹉氏那里。游行者婆蹉氏远远地看见世尊走来。看见后，对世尊说：“世尊，请来。世尊，欢迎您。世尊，您很久才来这里一趟。世尊，请坐，这里已为您准备好座位。”世尊坐在已准备好的座位上。游行者婆蹉氏也拿了一个低矮的座位，坐在一旁。坐在一旁的游行者婆蹉氏对世尊说：“世尊，我听说：‘沙门乔达摩是一切知者、一切见者，宣称拥有无余的知见，无论行走、站立、睡觉、清醒，知见都持续不断地现前。’世尊，那些说：‘沙门乔达摩是一切知者、一切见者，宣称拥有无余的知见，无论行走、站立、睡觉、清醒，知见都持续不断地现前’的人，他们是否如实宣说世尊的话，没有不实地诽谤世尊，是否随顺法义而解说，且没有任何与法相应的辩论会招致责难呢？”“婆蹉，那些说：‘沙门乔达摩是一切知者、一切见者，宣称拥有无余的知见，无论行走、站立、睡觉、清醒，知见都持续不断地现前’的人，他们并非如实宣说我的话，他们以不实之言诽谤我。”

“那么，世尊，我们如何解说，才是如实宣说世尊的话，没有不实地诽谤世尊，随顺法义而解说，且没有任何与法相应的辩论会招致责难呢？”

“婆蹉，如果解说‘沙门乔达摩是三明者’，才是如实宣说我的话，没有不实地诽谤我，随顺法义而解说，且没有任何与法相应的辩论会招致责难。因为，婆蹉，我随意忆念多种宿世住处，即：一生、二生……（乃至）如是具行相、具处所地忆念多种宿世住处。因为，婆蹉，我随意以清净超越人眼的天眼，看见众生逝世、出生，或卑劣、或高尚、或美色、或丑色、或善趣、或恶趣……（乃至）随业而知众生。因为，婆蹉，由于烦恼的灭尽，我已于现法中，亲身证知、作证并安住于无烦恼的心解脱、慧解脱。

“婆蹉，如果解说‘沙门乔达摩是三明者’，才是如实宣说我的话，没有不实地诽谤我，随顺法义而解说，且没有任何与法相应的辩论会招致责难。”

听闻此言后，游行者婆蹉氏对世尊说：“乔达摩尊者，是否有任何在家者，未断除在家束缚，身坏命终后能止息苦厄呢？”“婆蹉，没有在家者，未断除在家束缚，身坏命终后能止息苦厄。”

“但是，乔达摩尊者，是否有任何在家者，未断除在家束缚，身坏命终后能生于善趣呢？”“婆蹉，不止一百个，不止两百个，不止三百个，不止四百个，不止五百个，而是有更多在家者，未断除在家束缚，身坏命终后能生于善趣。”

“那么，乔达摩尊者，是否有任何邪命外道，身坏命终后能止息苦厄呢？”“婆蹉，没有邪命外道，身坏命终后能止息苦厄。”

“但是，乔达摩尊者，是否有任何邪命外道，身坏命终后能生于善趣呢？”“婆蹉，我忆念九十一个劫以前，不曾见过任何邪命外道能生于善趣，除了其中一位；而他也是一位业论者、行论者。”“如此说来，乔达摩尊者，那外道教派是空无的，甚至连生于善趣者都没有？”“如是，婆蹉，那外道教派是空无的，甚至连生于善趣者都没有。”

世尊说了此番话。游行者婆蹉氏心生欢喜，随喜世尊所说。

三明婆蹉经第一终。  
巴利语经文  
3\. Paribbājakavaggo  
MN.71/(1) Tevijjavacchasuttaṃ  
　　 185. Evaṃ me sutaṃ– ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tena kho pana samayena vacchagotto paribbājako ekapuṇḍarīke paribbājakārāme paṭivasati. Atha kho bhagavā pubbaṇhasamayaṃ nivāsetvā pattacīvaramādāya vesāliṃ piṇḍāya pāvisi. Atha kho bhagavato etadahosi– “atippago kho tāva vesāliyaṃ piṇḍāya carituṃ; yaṃnūnāhaṃ yena ekapuṇḍarīko paribbājakārāmo yena vacchagotto paribbājako tenupasaṅkameyyan”ti. Atha kho bhagavā yena ekapuṇḍarīko paribbājakārāmo yena vacchagotto paribbājako tenupasaṅkami. Addasā kho vacchagotto paribbājako bhagavantaṃ dūratova āgacchantaṃ. Disvāna bhagavantaṃ etadavoca– “etu kho, bhante, bhagavā. Svāgataṃ, bhante, bhagavato. Cirassaṃ kho, bhante, bhagavā imaṃ pariyāyamakāsi yadidaṃ idhāgamanāya. Nisīdatu, bhante, bhagavā idamāsanaṃ paññattan”ti. Nisīdi bhagavā paññatte āsane. Vacchagottopi kho paribbājako aññataraṃ nīcaṃ āsanaṃ gahetvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca– “sutaṃ metaṃ, bhante– ‘samaṇo gotamo sabbaññū sabbadassāvī, aparise+saṃ ñāṇadassanaṃ paṭijānāti, carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan’ti. Ye te, bhante, evamāhaṃsu– ‘samaṇo gotamo sabbaññū sabbadassāvī, aparisesaṃ ñāṇadassanaṃ paṭijānāti, carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan’ti, kacci te, bhante, bhagavato vuttavādino, na ca bhagavantaṃ abhūtena abbhācikkhanti, dhammassa cānudhammaṃ byākaronti, na ca koci sahadhammiko vādānuvādo gārayhaṃ ṭhānaṃ āgacchatī”ti? “Ye te, vaccha, evamāhaṃsu– ‘samaṇo gotamo sabbaññū sabbadassāvī, aparisesaṃ ñāṇadassanaṃ paṭijānāti, carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan’ti, na me te vuttavādino, abbhācikkhanti ca pana maṃ asatā abhūtenā”ti.  
　　 186. “Kathaṃ byākaramānā pana mayaṃ, bhante, vuttavādino ceva bhagavato assāma, na ca bhagavantaṃ abhūtena abbhācikkheyyāma, dhammassa cānudhammaṃ byākareyyāma, na ca koci sahadhammiko vādānuvādo gārayhaṃ ṭhānaṃ āgaccheyyā”ti?  
　　 “‘Tevijjo samaṇo gotamo’ti kho, vaccha, byākaramāno vuttavādī ceva me assa, na ca maṃ abhūtena abbhācikkheyya, dhammassa cānudhammaṃ byākareyya, na ca koci sahadhammiko vādānuvādo gārayhaṃ ṭhānaṃ āgaccheyya. Ahañhi, vaccha, yāvadeva ākaṅkhāmi anekavihitaṃ pubbenivāsaṃ anussarāmi, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarāmi. Ahañhi, vaccha, yāvadeva ākaṅkhāmi dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāmi. Ahañhi, vaccha, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharāmi.  
　　 “‘Tevijjo samaṇo gotamo’ti kho, vaccha, byākaramāno vuttavādī ceva me assa, na ca maṃ abhūtena abbhācikkheyya, dhammassa cānudhammaṃ byākareyya, na ca koci sahadhammiko vādānuvādo gārayhaṃ ṭhānaṃ āgaccheyyā”ti.  
　　 Evaṃ vutte, vacchagotto paribbājako bhagavantaṃ etadavoca– “atthi nu kho, bho gotama, koci gihī gihisaṃyojanaṃ appahāya kāyassa bhedā dukkhassantakaro”ti? “Natthi kho, vaccha, koci gihī gihisaṃyojanaṃ appahāya kāyassa bhedā dukkhassantakaro”ti.  
　　 “Atthi pana, bho gotama, koci gihī gihisaṃyojanaṃ appahāya kāyassa bhedā saggūpago”ti? “Na kho, vaccha, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova ye gihī gihisaṃyojanaṃ appahāya kāyassa bhedā saggūpagā”ti.  
　　 “Atthi nu kho, bho gotama, koci ājīvako kāyassa bhedā dukkhassantakaro”ti? “Natthi kho, vaccha, koci ājīvako kāyassa bhedā dukkhassantakaro”ti.  
　　 “Atthi pana, bho gotama, koci ājīvako kāyassa bhedā saggūpago”ti? “Ito kho so, vaccha, ekanavuto kappo yamahaṃ anussarāmi, nābhijānāmi kañci ājīvakaṃ saggūpagaṃ aññatra ekena; sopāsi kammavādī kiriyavādī”ti. “Evaṃ sante, bho gotama, suññaṃ aduṃ titthāyatanaṃ antamaso saggūpagenapī”ti? “Evaṃ, vaccha, suññaṃ aduṃ titthāyatanaṃ antamaso saggūpagenapī”ti.  
　　 Idamavoca bhagavā. Attamano vacchagotto paribbājako bhagavato bhāsitaṃ abhinandīti.  
　　 Tevijjavacchasuttaṃ niṭṭhitaṃ paṭhamaṃ.


