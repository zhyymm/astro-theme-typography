---
title: 中部112经:六净经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部112经 六净经

我曾这样听闻，有一次，佛陀住在舍卫城祇树林给孤独园。在那儿，佛陀对比丘们说：“比丘们！”比丘们回答：“尊者！”佛陀接着说：

“比丘们，在此，有比丘宣称：‘生死已尽，梵行已立，所作已办，不再有此生。’比丘们，对于这位比丘所说的话，既不要赞许，也不要排斥。在不赞许也不排斥的情况下，应该向他提问：‘友伴啊，那知者、见者、阿罗汉、正等正觉的世尊，正确地宣说了四种言说。哪四种呢？对所见说所见，对所闻说所闻，对所思说所思，对所识说所识。友伴啊，这四种言说，是那知者、见者、阿罗汉、正等正觉的世尊正确地宣说的。那么，尊者是如何了知、如何了见，才在这四种言说中，心无执著，从诸漏中解脱呢？’比丘们，对于一位漏尽比丘，梵行已立，所作已办，放下重担，达到自己的目标，解除了有结，正解脱者，他应该这样回答：‘友伴啊，我于所见，不执著、不偏离、不依赖、不系缚、已解脱、已离系、心已超越界限而住。友伴啊，我于所闻……友伴啊，我于所思……友伴啊，我于所识，不执著、不偏离、不依赖、不系缚、已解脱、已离系、心已超越界限而住。友伴啊，我这样了知、这样了见，才在这四种言说中，心无执著，从诸漏中解脱。’比丘们，对于这位比丘所说的话，应该赞许、随喜。在赞许、随喜之后，应该进一步提问。

“‘友伴啊，那知者、见者、阿罗汉、正等正觉的世尊，正确地宣说了这五种取蕴。哪五种呢？即：色取蕴、受取蕴、想取蕴、行取蕴、识取蕴。友伴啊，这五种取蕴，是那知者、见者、阿罗汉、正等正觉的世尊正确地宣说的。那么，尊者是如何了知、如何了见，才在这五种取蕴中，心无执著，从诸漏中解脱呢？’比丘们，对于一位漏尽比丘，梵行已立，所作已办，放下重担，达到自己的目标，解除了有结，正解脱者，他应该这样回答：‘友伴啊，我了知色是无常、离欲、不可依赖的，了知对色所产生的执著、依著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我了知受……友伴啊，我了知想……友伴啊，我了知行……友伴啊，我了知识是无常、离欲、不可依赖的，了知对识所产生的执著、依著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我这样了知、这样了见，才在这五种取蕴中，心无执著，从诸漏中解脱。’比丘们，对于这位比丘所说的话，应该赞许、随喜。在赞许、随喜之后，应该进一步提问。

“‘友伴啊，那知者、见者、阿罗汉、正等正觉的世尊，正确地宣说了这六种界。哪六种呢？地界、水界、火界、风界、空界、识界。友伴啊，这六种界，是那知者、见者、阿罗汉、正等正觉的世尊正确地宣说的。那么，尊者是如何了知、如何了见，才在这六种界中，心无执著，从诸漏中解脱呢？’比丘们，对于一位漏尽比丘，梵行已立，所作已办，放下重担，达到自己的目标，解除了有结，正解脱者，他应该这样回答：‘友伴啊，我没有把地界视为自我，也没有把自我依附于地界。对地界所产生的依著、执著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我于水界……友伴啊，我于火界……友伴啊，我于风界……友伴啊，我于空界……友伴啊，我于识界，没有把识界视为自我，也没有把自我依附于识界。对识界所产生的依著、执著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我这样了知、这样了见，才在这六种界中，心无执著，从诸漏中解脱。’比丘们，对于这位比丘所说的话，应该赞许、随喜。在赞许、随喜之后，应该进一步提问。

“‘友伴啊，那知者、见者、阿罗汉、正等正觉的世尊，正确地宣说了这六种内外处。哪六种呢？眼与色、耳与声、鼻与香、舌与味、身与触、意与法。友伴啊，这六种内外处，是那知者、见者、阿罗汉、正等正觉的世尊正确地宣说的。那么，尊者是如何了知、如何了见，才在这六种内外处中，心无执著，从诸漏中解脱呢？’比丘们，对于一位漏尽比丘，梵行已立，所作已办，放下重担，达到自己的目标，解除了有结，正解脱者，他应该这样回答：‘友伴啊，我了知对眼、色、眼识以及眼识所识之法中，所有贪、瞋、喜、爱、执著、依著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我了知对耳、声、耳识……友伴啊，我了知对鼻、香、鼻识……友伴啊，我了知对舌、味、舌识……友伴啊，我了知对身、触、身识……友伴啊，我了知对意、法、意识以及意识所识之法中，所有贪、瞋、喜、爱、执著、依著、心之住著、倾向、随眠，因其灭尽、离欲、灭除、舍弃、放下，我的心已解脱。友伴啊，我这样了知、这样了见，才在这六种内外处中，心无执著，从诸漏中解脱。’比丘们，对于这位比丘所说的话，应该赞许、随喜。在赞许、随喜之后，应该进一步提问。

“‘那么，尊者是如何了知、如何了见，才在这有识之身以及所有外在的相中，彻底根除了我慢、我所慢、慢随眠呢？’比丘们，对于一位漏尽比丘，梵行已立，所作已办，放下重担，达到自己的目标，解除了有结，正解脱者，他应该这样回答：‘友伴啊，从前，我还是在家人时，愚痴无知。于是，如来或如来的弟子为我说法。我听闻佛法后，对如来生起了信心。我这样获得了信心后，如此思惟：在家是束缚、尘垢道，出家是旷野。在家生活，要做到完全圆满、完全清净、如贝壳般磨光的梵行，是不容易的。不如我剃除须发，披上袈裟，从在家出家，过无家生活。’

“‘友伴啊，后来，我舍弃了或多或少的财产，或多或少的亲戚，剃除了须发，披上袈裟，从在家出家，过无家生活。我这样出家后，遵循比丘的学处和生活方式，舍弃杀生，远离杀生，刀杖已放下，怀有惭愧，富有慈悲心，为一切众生福利而住。舍弃不与取，远离不与取，只取被给予的，期望被给予的，以清净无盗的方式生活。舍弃非梵行，修习梵行，远离淫欲，远离世俗法。舍弃妄语，远离妄语，说真话，守信用，可靠，不欺骗世人。舍弃离间语，远离离间语，不听此而告彼以离间此等，不听彼而告此以离间彼等；从而和合离间者，支持和合者，乐于和合，喜于和合，说和合的言语。舍弃粗恶语，远离粗恶语，说那些柔和、悦耳、可爱、入心、高尚、受大众喜爱的言语。舍弃杂秽语，远离杂秽语，适时说语、说真实语、说有义语、说法语、说律语，说有价值、有理由、有分寸、有益的言语。

“‘我远离了伤害种子和植物。我只吃一餐，夜间不食，远离非时食。我远离了歌舞、音乐、看戏。我远离了花鬘、香料、涂抹、佩戴装饰品。我远离了高床大床。我远离了接受金银。我远离了接受生谷物。我远离了接受生肉。我远离了接受妇女和少女。我远离了接受奴婢。我远离了接受山羊和绵羊。我远离了接受鸡和猪。我远离了接受象、牛、马和母马。我远离了接受田地和宅基地。我远离了从事送信和跑腿。我远离了买卖。我远离了欺骗秤、伪造钱币、伪造度量衡。我远离了贿赂、欺骗、诈骗和不诚实。我远离了砍伐、杀害、捆绑、抢劫、掠夺和强暴。

“‘我对维持身体的衣物感到知足，对维持肚子的食物感到知足。无论我走到哪里，都带着我的必需品。就像鸟儿无论飞到哪里，都只带着翅膀一样。友伴啊，我也是如此，我对维持身体的衣物感到知足，对维持肚子的食物感到知足。无论我走到哪里，都带着我的必需品。我具足这圣戒蕴，感受到了内在的无过失之乐。

“‘我用眼看到色时，不取相、不取随好；对于眼根不守护时，贪欲和忧恼等恶不善法会侵染，为了制止它们，我致力于守护眼根，在眼根上实践自制。我用耳听到声时……我用鼻闻到香时……我用舌尝到味时……我用身触到触时……我用意识法时，不取相、不取随好；对于意根不守护时，贪欲和忧恼等恶不善法会侵染，为了制止它们，我致力于守护意根，在意根上实践自制。我具足这圣根律仪，感受到了内在的无热恼之乐。

“‘我于前进、后退时，都正知；于看、望时，都正知；于屈伸时，都正知；于穿衣、持钵、着袈裟时，都正知；于食、饮、嚼、尝时，都正知；于大小便时，都正知；于行、住、坐、卧、醒、言、默时，都正知。

“‘我具足这圣戒蕴，具足这圣圣知足，具足这圣根律仪，具足这圣念正知，我选择寂静的住处：森林、树下、山岳、山谷、山洞、墓地、林地、露天、稻草堆。饭后，我从乞食处回来，盘腿而坐，身体挺直，将念置于面前。

“‘我舍弃了世间的贪欲，以离贪的心而住，清净了心。舍弃了瞋恚与恶意，以无瞋的心而住，对一切众生怀有慈悲心，清净了心。舍弃了惛沉与睡眠，离惛沉睡眠而住，心中光明，正念正知，清净了心。舍弃了掉举与恶作，不掉举而住，内心寂静，清净了心。舍弃了疑，度过了疑虑而住，对善法无疑惑，清净了心。

“‘我舍弃了这五盖，这是心的杂染，是智慧的削弱者。我远离了欲乐，远离了不善法，达到有寻有伺、离生喜乐的初禅而住。寻伺寂灭，内在清净，心意专一，达到无寻无伺、定生喜乐的二禅而住……达到三禅……达到四禅而住。

“‘当我的心这样达到定境，清净、皎洁、无垢、无染、柔软、适用、稳固、达到不动时，我将心转向漏尽智。我如实了知“这是苦”，如实了知“这是苦集”，如实了知“这是苦灭”，如实了知“这是导向苦灭的道”；我如实了知“这些是漏”，如实了知“这是漏集”，如实了知“这是漏灭”，如实了知“这是导向漏灭的道”。当我的心这样了知、这样了见时，心从欲漏中解脱，心从有漏中解脱，心从无明漏中解脱。在解脱时，我生起了“已解脱”的智慧。我了知：生死已尽，梵行已立，所作已办，不再有此生。友伴啊，我这样了知、这样了见，才在这有识之身以及所有外在的相中，彻底根除了我慢、我所慢、慢随眠。’比丘们，对于这位比丘所说的话，应该赞许、随喜。在赞许、随喜之后，应该这样对他说：‘友伴啊，我们的获得，我们的善得，我们得见这样一位同梵行者！’”

佛陀说了此话。那些比丘们心满意足，欢喜佛陀所说。

六净经第二部终。
巴利语经文  
MN.112/(2) Chabbisodhanasuttaṃ  
　　 98. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Idha, bhikkhave, bhikkhu aññaṃ byākaroti– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. Tassa, bhikkhave, bhikkhuno bhāsitaṃ neva abhinanditabbaṃ nappaṭikkositabbaṃ. Anabhinanditvā appaṭikkositvā pañho pucchitabbo– ‘cattārome, āvuso, vohārā tena bhagavatā jānatā passatā arahatā sammāsambuddhena sammadakkhātā. Katame cattāro? Diṭṭhe diṭṭhavāditā, sute sutavāditā, mute mutavāditā, viññāte viññātavāditā ime kho, āvuso, cattāro vohārā tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imesu catūsu vohāresu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘diṭṭhe kho ahaṃ āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. Sute kho ahaṃ, āvuso …pe… mute kho ahaṃ, āvuso… viññāte kho ahaṃ, āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. Evaṃ kho me, āvuso, jānato evaṃ passato imesu catūsu vohāresu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.  
　　 99. “‘Pañcime, āvuso, upādānakkhandhā tena bhagavatā jānatā passatā arahatā sammāsambuddhena sammadakkhātā. Katame pañca? Seyyathidaṃ– rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho – ime kho, āvuso, pañcupādānakkhandhā tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imesu pañcasu upādānakkhandhesu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘rūpaṃ kho ahaṃ, āvuso, abalaṃ virāgunaṃ anassāsikanti viditvā ye rūpe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Vedanaṃ kho ahaṃ, āvuso …pe… saññaṃ kho ahaṃ, āvuso… saṅkhāre kho ahaṃ, āvuso… viññāṇaṃ kho ahaṃ, āvuso, abalaṃ virāgunaṃ anassāsikanti viditvā ye viññāṇe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato evaṃ passato imesu pañcasu upādānakkhandhesu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.  
　　 100. “‘Chayimā āvuso, dhātuyo tena bhagavatā jānatā passatā arahatā sammāsambuddhena sammadakkhātā. Katamā cha? Pathavīdhātu, āpodhātu, tejodhātu, vāyodhātu, ākāsadhātu, viññāṇadhātu– imā kho, āvuso, cha dhātuyo tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imāsu chasu dhātūsu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘pathavīdhātuṃ kho ahaṃ, āvuso, na attato upagacchiṃ, na ca pathavīdhātunissitaṃ attānaṃ. Ye ca pathavīdhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Āpodhātuṃ kho ahaṃ, āvuso …pe… tejodhātuṃ kho ahaṃ, āvuso… vāyodhātuṃ kho ahaṃ, āvuso… ākāsadhātuṃ kho ahaṃ, āvuso… viññāṇadhātuṃ kho ahaṃ, āvuso, na attato upagacchiṃ, na ca viññāṇadhātunissitaṃ attānaṃ. Ye ca viññāṇadhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato, evaṃ passato imāsu chasu dhātūsu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.  
　　 101. “‘Cha kho panimāni, āvuso, ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. Katamāni cha? Cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca– imāni kho, āvuso, cha ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. Kathaṃ jānato panāyasmato, kathaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya ‘cakkhusmiṃ, āvuso, rūpe cakkhuviññāṇe cakkhuviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Sotasmiṃ, āvuso, sadde sotaviññāṇe …pe… ghānasmiṃ, āvuso, gandhe ghānaviññāṇe… jivhāya, āvuso, rase jivhāviññāṇe… kāyasmiṃ, āvuso, phoṭṭhabbe kāyaviññāṇe… manasmiṃ, āvuso, dhamme manoviññāṇe manoviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato evaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.  
　　 102. “‘Kathaṃ jānato panāyasmato, kathaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā’ti? Khīṇāsavassa bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttass ayamanudhammo hoti veyyākaraṇāya– ‘pubbe kho ahaṃ, āvuso, agāriyabhūto samāno aviddasu ahosiṃ. Tassa me tathāgato vā tathāgatasāvako vā dhammaṃ desesi. Tāhaṃ dhammaṃ sutvā tathāgate saddhaṃ paṭilabhiṃ. So tena saddhāpaṭilābhena samannāgato iti paṭisañcikkhiṃ– sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’”ti.  
　　 “So kho ahaṃ, āvuso, aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato ahosiṃ nihitadaṇḍo nihitasattho, lajjī dayāpanno sabbapāṇabhūtahitānukampī vihāsiṃ. Adinnādānaṃ pahāya adinnādānā paṭivirato ahosiṃ dinnādāyī dinnapāṭikaṅkhī, athenena sucibhūtena attanā vihāsiṃ. Abrahmacariyaṃ pahāya brahmacārī ahosiṃ ārācārī virato methunā gāmadhammā. Musāvādaṃ pahāya musāvādā paṭivirato ahosiṃ saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato ahosiṃ, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya; iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā ahosiṃ. Pharusaṃ vācaṃ pahāya pharusāya vācāya paṭivirato ahosiṃ; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā ahosiṃ. Samphappalāpaṃ pahāya samphappalāpā paṭivirato ahosiṃ; kālavādī bhūtavādī atthavādī dhammavādī vinayavādī nidhānavatiṃ vācaṃ bhāsitā ahosiṃ kālena sāpadesaṃ pariyantavatiṃ atthasaṃhitaṃ.  
　　 “So bījagāmabhūtagāmasamārambhā paṭivirato ahosiṃ, ekabhattiko ahosiṃ rattūparato virato vikālabhojanā. Naccagītavāditavisūkadassanā paṭivirato ahosiṃ. Mālāgandhavilepanadhāraṇamaṇḍanavibhūsanaṭṭhānā paṭivirato ahosiṃ. Uccāsayanamahāsayanā paṭivirato ahosiṃ. Jātarūparajatapaṭiggahaṇā paṭivirato ahosiṃ, āmakadhaññapaṭiggahaṇā paṭivirato ahosiṃ, āmakamaṃsapaṭiggahaṇā paṭivirato ahosiṃ; itthikumārikapaṭiggahaṇā paṭivirato ahosiṃ, dāsidāsapaṭiggahaṇā paṭivirato ahosiṃ, ajeḷakapaṭiggahaṇā paṭivirato ahosiṃ, kukkuṭasūkarapaṭiggahaṇā paṭivirato ahosiṃ hatthigavassavaḷavapaṭiggahaṇā paṭivirato ahosiṃ, khettavatthupaṭiggahaṇā paṭivirato ahosiṃ. Dūteyyapahiṇagamanānuyogā paṭivirato ahosiṃ, kayavikkayā paṭivirato ahosiṃ, tulākūṭakaṃsakūṭamānakūṭā paṭivirato ahosiṃ, ukkoṭanavañcananikatisāciyogā paṭivirato ahosiṃ, chedanavadhabandhanaviparāmosa-ālopasahasākārā paṭivirato ahosiṃ.  
　　 “So santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. Seyyathāpi nāma pakkhī sakuṇo yena yeneva ḍeti sapattabhārova ḍeti; evameva kho ahaṃ, āvuso; santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedesiṃ.  
　　 103. “So cakkhunā rūpaṃ disvā na nimittaggāhī ahosiṃ nānubyañjanaggāhī; yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ rakkhiṃ cakkhundriyaṃ, cakkhundriye saṃvaraṃ āpajjiṃ. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī ahosiṃ nānubyañjanaggāhī; yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ; rakkhiṃ manindriyaṃ, manindriye saṃvaraṃ āpajjiṃ. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedesiṃ.  
　　 “So abhikkante paṭikkante sampajānakārī ahosiṃ, ālokite vilokite sampajānakārī ahosiṃ, samiñjite pasārite sampajānakārī ahosiṃ, saṅghāṭipattacīvaradhāraṇe sampajānakārī ahosiṃ, asite pīte khāyite sāyite sampajānakārī ahosiṃ, uccārapassāvakamme sampajānakārī ahosiṃ, gate ṭhite nisinne sutte jāgarite bhāsite tuṇhībhāve sampajānakārī ahosiṃ.  
　　 “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato,) iminā ca ariyena indriyasaṃvarena samannāgato, iminā ca ariyena satisampajaññena samannāgato vivittaṃ senāsanaṃ bhajiṃ araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdiṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.  
　　 “So abhijjhaṃ loke pahāya vigatābhijjhena cetasā vihāsiṃ, abhijjhāya cittaṃ parisodhesiṃ. Byāpādapadosaṃ pahāya abyāpannacitto vihāsiṃ sabbapāṇabhūtahitānukampī, byāpādapadosā cittaṃ parisodhesiṃ. Thinamiddhaṃ pahāya vigatathinamiddho vihāsiṃ ālokasaññī sato sampajāno, thinamiddhā cittaṃ parisodhesiṃ. Uddhaccakukkuccaṃ pahāya anuddhato vihāsiṃ ajjhattaṃ, vūpasantacitto, uddhaccakukkuccā cittaṃ parisodhesiṃ. Vicikicchaṃ pahāya tiṇṇavicikiccho vihāsiṃ akathaṃkathī kusalesu dhammesu, vicikicchāya cittaṃ parisodhesiṃ.  
　　 104. “So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ …pe… tatiyaṃ jhānaṃ… catutthaṃ jhānaṃ upasampajja vihāsiṃ.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. So idaṃ dukkhanti yathābhūtaṃ abbhaññāsiṃ, ayaṃ dukkhasamudayoti yathābhūtaṃ abbhaññāsiṃ, ayaṃ dukkhanirodhoti yathābhūtaṃ abbhaññāsiṃ, ayaṃ dukkhanirodhagāminī paṭipadāti yathābhūtaṃ abbhaññāsiṃ; ime āsavāti yathābhūtaṃ abbhaññāsiṃ, ayaṃ āsavasamudayoti yathābhūtaṃ abbhaññāsiṃ, ayaṃ āsavanirodhoti yathābhūtaṃ abbhaññāsiṃ, ayaṃ āsavanirodhagāminī paṭipadāti yathābhūtaṃ abbhaññāsiṃ. Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha: vimuttasmiṃ vimuttamiti ñāṇaṃ ahosi. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti abbhaññāsiṃ. Evaṃ kho me, āvuso, jānato evaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā”ti “Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā evamassa vacanīyo– ‘lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ samanupassāmā’”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Chabbisodhanasuttaṃ niṭṭhitaṃ dutiyaṃ.