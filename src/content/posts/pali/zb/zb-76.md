---
title: 中部76经：散陀迦经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在憍赏弥的瞿师罗园。当时，游行者散陀迦与大约五百名游行者一起住在毗罗叉窟中。于是，阿难尊者在傍晚时分从禅定中出定，对比丘们说：“诸位道友，我们去神造池看窟室吧。”那些比丘回答阿难尊者说：“是的，道友。”于是，阿难尊者与一些比丘前往神造池。当时，游行者散陀迦正与一大群喧闹、大声的游行者坐在一起，谈论着各种世俗话题，例如：国王的话题、盗贼的话题、大臣的话题、军队的话题、恐惧的话题、战争的话题、食物的话题、饮料的话题、衣服的话题、卧具的话题、花鬘的话题、香料的话题、亲戚的话题、车辆的话题、村庄的话题、市镇的话题、城市的话题、地方的话题、女人的话题、英雄的话题、街头巷尾的话题、渡口的话题、前世亡灵的话题、各种各样的话题、世界起源的话题、海洋起源的话题，以及关于存在与不存在的话题等等。游行者散陀迦远远地看到阿难尊者走来。他看到后，让他的同伴安静下来：“诸位道友，请安静，请不要发出声音；沙门瞿昙的弟子沙门阿难来了。在憍赏弥居住的沙门瞿昙的弟子中，这位沙门阿难是其中之一。那些尊者喜好安静，受过安静的训练，赞美安静；也许他们知道我们的聚会安静，就会走过来。”于是，那些游行者都安静了下来。

于是，阿难尊者走到游行者散陀迦那里。游行者散陀迦对阿难尊者说：“请进来，阿难尊者，欢迎阿难尊者。阿难尊者很久才来这里。请阿难尊者坐下，这里有为尊者准备好的座位。”于是，阿难尊者坐在准备好的座位上。游行者散陀迦也拿了一个低矮的座位，坐在一旁。阿难尊者对坐在一旁的游行者散陀迦说：“散陀迦，你们现在坐在一起谈论什么话题？又是什么话题还没谈完呢？”“阿难尊者，我们现在坐在一起谈论的话题，您以后也会很容易听到。阿难尊者，最好还是请您自己根据您的老师的教导，来说说正法吧。”“那么，散陀迦，请你仔细听，用心思惟，我将要说。”“是的，尊者。”游行者散陀迦回答阿难尊者。阿难尊者说：“散陀迦，那位知者、见者、阿罗汉、正等正觉的世尊，已经宣说了四种非梵行住，以及四种无慰藉的梵行，一个明智的人不会在其中修梵行，即使修了也无法证得正理、善法、善巧。”“阿难尊者，那么，那位知者、见者、阿罗汉、正等正觉的世尊，宣说了哪四种非梵行住，一个明智的人不会在其中修梵行，即使修了也无法证得正理、善法、善巧呢？”

“散陀迦，在此，有些导师持此论调，持此见解：‘没有布施，没有祭祀，没有供奉，没有善恶业的果报，没有此世，没有他世，没有母亲，没有父亲，没有化生有情，世间没有善逝、正行、亲证此世他世并加以宣说的沙门婆罗门。此人由四大组成，当他死去时，地大归于地身，水大归于水身，火大归于火身，风大归于风身，感官归于虚空。第五个人抬着死尸前往火葬场，直到火葬场，只有足迹可见。骨头变成鸽灰色。祭品被烧成灰烬。凡是主张‘有’的人，他们的说法都是空洞、虚妄、废话。愚者和智者，身体分解后，都将被断灭、消亡，死后什么都没有了。’

“散陀迦，对此，明智的人会这样思惟：‘这位尊者导师持此论调，持此见解：没有布施，没有祭祀，没有供奉，没有善恶业的果报，没有此世，没有他世，没有母亲，没有父亲，没有化生有情，世间没有善逝、正行、亲证此世他世并加以宣说的沙门婆罗门。此人由四大组成，当他死去时，地大归于地身，水大归于水身，火大归于火身，风大归于风身，感官归于虚空。第五个人抬着死尸前往火葬场，直到火葬场，只有足迹可见。骨头变成鸽灰色。祭品被烧成灰烬。凡是主张‘有’的人，他们的说法都是空洞、虚妄、废话。愚者和智者，身体分解后，都将被断灭、消亡，死后什么都没有了。’如果这位尊者导师的说法是真的，那么我在这里所做的就是未做，我在这里所修的就不是梵行。我们两人在这里是平等的，都达到了沙门性，我也不会说‘我们两人身体分解后都将被断灭、消亡，死后什么都没有了’。这位尊者导师的裸体、剃发、蹲坐苦行、拔除毛发，相比之下，我享受着儿孙满堂的卧具，享受着迦尸旃檀香，佩戴着花鬘、香料、涂油，接受着金银，我将与这位尊者导师获得相同的结局。既然如此，我了解什么、看到什么，才会在这位导师门下修梵行呢？‘这是非梵行住。’——如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第一种非梵行住，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师持此论调，持此见解：‘无论谁做、教唆做，切断、教唆切断，烹煮、教唆烹煮，忧愁、教唆忧愁，疲惫、教唆疲惫，跳动、教唆跳动，杀生，不与取，破家劫舍，站立在路边抢劫，与他人妻子通奸，说谎，无论他做多少恶事，都没有罪过。即使有人用剃刀般的轮子，将此世间的众生割成一堆肉、一团肉，也无由此而生的罪过，也没有罪恶的到来。即使有人向恒河南岸行去，杀戮、残害、切断、教唆切断、烹煮、教唆烹煮，也无由此而生的罪过，也没有罪恶的到来。即使有人向恒河北岸行去，布施、教唆布施、祭祀、教唆祭祀，也无由此而生的功德，也没有功德的到来。布施、自制、节制、说真话，都没有功德，也没有功德的到来。’

“散陀迦，对此，明智的人会这样思惟：‘这位尊者导师持此论调，持此见解：无论谁做、教唆做，切断、教唆切断，烹煮、教唆烹煮，忧愁、教唆忧愁，疲惫、教唆疲惫，跳动、教唆跳动，杀生，不与取，破家劫舍，站立在路边抢劫，与他人妻子通奸，说谎，无论他做多少恶事，都没有罪过。即使有人用剃刀般的轮子，将此世间的众生割成一堆肉、一团肉，也无由此而生的罪过，也没有罪恶的到来。即使有人向恒河南岸行去，杀戮、残害、切断、教唆切断、烹煮、教唆烹煮，也无由此而生的罪过，也没有罪恶的到来。即使有人向恒河北岸行去，布施、教唆布施、祭祀、教唆祭祀，也无由此而生的功德，也没有功德的到来。布施、自制、节制、说真话，都没有功德，也没有功德的到来。’如果这位尊者导师的说法是真的，那么我在这里所做的就是未做，我在这里所修的就不是梵行。我们两人在这里是平等的，都达到了沙门性，我也不会说‘我们两人所做的都没有罪过’。这位尊者导师的裸体、剃发、蹲坐苦行、拔除毛发，相比之下，我享受着儿孙满堂的卧具，享受着迦尸旃檀香，佩戴着花鬘、香料、涂油，接受着金银，我将与这位尊者导师获得相同的结局。既然如此，我了解什么、看到什么，才会在这位导师门下修梵行呢？‘这是非梵行住。’——如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第二种非梵行住，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师持此论调，持此见解：‘众生的污秽没有因，没有缘；众生无因无缘地污秽。众生的清净没有因，没有缘；众生无因无缘地清净。没有力量，没有精进，没有人的毅力，没有人的努力；所有众生、所有有情、所有生灵、所有生命，都无力、无能、无精进，受命运、机缘、本性的制约，在六种出身中感受苦乐。’

“散陀迦，对此，明智的人会这样思惟：‘这位尊者导师持此论调，持此见解：众生的污秽没有因，没有缘；众生无因无缘地污秽。众生的清净没有因，没有缘；众生无因无缘地清净。没有力量，没有精进，没有人的毅力，没有人的努力；所有众生、所有有情、所有生灵、所有生命，都无力、无能、无精进，受命运、机缘、本性的制约，在六种出身中感受苦乐。’如果这位尊者导师的说法是真的，那么我在这里所做的就是未做，我在这里所修的就不是梵行。我们两人在这里是平等的，都达到了沙门性，我也不会说‘我们两人都无因无缘地清净’。这位尊者导师的裸体、剃发、蹲坐苦行、拔除毛发，相比之下，我享受着儿孙满堂的卧具，享受着迦尸旃檀香，佩戴着花鬘、香料、涂油，接受着金银，我将与这位尊者导师获得相同的结局。既然如此，我了解什么、看到什么，才会在这位导师门下修梵行呢？‘这是非梵行住。’——如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第三种非梵行住，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师持此论调，持此见解：‘有这七种身，它们不是被造的，也不是被创造的，不是被化现的，不是被形成的，是贫瘠的，是如柱般坚固的，是如杆般稳固的；它们不会摇动，不会改变，不会互相伤害，也不能互相带来苦乐。哪七种呢？地身、水身、火身、风身、苦乐、第七是生命——这七种身不是被造的，也不是被创造的，不是被化现的，不是被形成的，是贫瘠的，是如柱般坚固的，是如杆般稳固的。它们不会摇动，不会改变，不会互相伤害。也不能互相带来苦乐。在那里，没有杀者，也没有被杀者；没有听者，也没有被听者；没有知者，也没有被知者。即使有人用锋利的武器砍掉头颅，也没有人剥夺任何人的生命。武器只是穿透了这七种身之间的缝隙。有十四万亿、六千六百、五百、五百、三百、五种业、半种业、六十二条道路、六十二个劫、六种出身、八种人地、四十九个活命者宗派、四十九个游行者宗派、四十九个那伽住所、二十个感官宗派、三十个地狱宗派、三十六种尘垢界、七种有想胎生、七种无想胎生、七种尼干陀胎生、七种天神、七种人类、七种饿鬼、七种河流、七种山洞、七种深渊、七百个深渊、七种梦、七百个梦，八万四千大劫，愚者和智者都要在其中轮回流转，直到苦的尽头。在那里，没有‘我将以此戒、此誓、此苦行、此梵行，使未成熟的业成熟，或使已成熟的业逐渐消失’的说法。如此，苦乐是有限的，轮回是有限的，没有减少或增加，没有高低。就像一个被抛出去的线团，它会一直展开，直到线头；同样地，愚者和智者都会在轮回中流转，直到苦的尽头。’

“散陀迦，对此，明智的人会这样思惟：‘这位尊者导师持此论调，持此见解：有这七种身，它们不是被造的，也不是被创造的，不是被化现的，不是被形成的，是贫瘠的，是如柱般坚固的，是如杆般稳固的。它们不会摇动，不会改变，不会互相伤害。也不能互相带来苦乐。哪七种呢？地身、水身、火身、风身、苦乐、第七是生命——这七种身不是被造的，也不是被创造的，不是被化现的，不是被形成的，是贫瘠的，是如柱般坚固的，是如杆般稳固的。它们不会摇动，不会改变，不会互相伤害。也不能互相带来苦乐。在那里，没有杀者，也没有被杀者；没有听者，也没有被听者；没有知者，也没有被知者。即使有人用锋利的武器砍掉头颅，也没有人剥夺任何人的生命。武器只是穿透了这七种身之间的缝隙。有十四万亿、六千六百、五百、五百、三百、五种业、半种业、六十二条道路、六十二个劫、六种出身、八种人地、四十九个活命者宗派、四十九个游行者宗派、四十九个那伽住所、二十个感官宗派、三十个地狱宗派、三十六种尘垢界、七种有想胎生、七种无想胎生、七种尼干陀胎生、七种天神、七种人类、七种饿鬼、七种河流、七种山洞、七种深渊、七百个深渊、七种梦、七百个梦，八万四千大劫，愚者和智者都要在其中轮回流转，直到苦的尽头。在那里，没有‘我将以此戒、此誓、此苦行、此梵行，使未成熟的业成熟，或使已成熟的业逐渐消失’的说法。如此，苦乐是有限的，轮回是有限的，没有减少或增加，没有高低。就像一个被抛出去的线团，它会一直展开，直到线头；同样地，愚者和智者都会在轮回中流转，直到苦的尽头。’如果这位尊者导师的说法是真的，那么我在这里所做的就是未做，我在这里所修的就不是梵行。我们两人在这里是平等的，都达到了沙门性，我也不会说‘我们两人都将在轮回中流转，直到苦的尽头’。这位尊者导师的裸体、剃发、蹲坐苦行、拔除毛发，相比之下，我享受着儿孙满堂的卧具，享受着迦尸旃檀香，佩戴着花鬘、香料、涂油，接受着金银，我将与这位尊者导师获得相同的结局。既然如此，我了解什么、看到什么，才会在这位导师门下修梵行呢？‘这是非梵行住。’——如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第四种非梵行住，一个明智的人不会在其中修梵行，即使修了也无法证得正理、善法、善巧。

“散陀迦，这些便是那位知者、见者、阿罗汉、正等正觉的世尊，所宣说的四种非梵行住，一个明智的人不会在其中修梵行，即使修了也无法证得正理、善法、善巧。”

“真是奇妙啊，阿难尊者！真是稀有啊，阿难尊者！那位知者、见者、阿罗汉、正等正觉的世尊，竟然将这四种非梵行住，宣说为‘非梵行住’，一个明智的人不会在其中修梵行，即使修了也无法证得正理、善法、善巧。那么，阿难尊者，那位世尊宣说了哪四种无慰藉的梵行，一个明智的人不会在其中修梵行，即使修了也无法证得正理、善法、善巧呢？”

“散陀迦，在此，有些导师自称全知全见，具有无余的知见：‘我在行走、站立、睡觉、醒着时，知见一直现前。’然而，他进入空屋，却得不到食物；被狗咬伤；遇到狂象；遇到狂马；遇到狂牛；向女人或男人询问姓名、姓氏；向村庄或市镇询问名称、道路。当被问及‘这是什么？’时，他会说：‘我本该进入空屋，所以我进去了；我本该得不到食物，所以我没得到；我本该被狗咬伤，所以我被咬了；我本该遇到狂象，所以我遇到了；我本该遇到狂马，所以我遇到了；我本该遇到狂牛，所以我遇到了；我本该向女人或男人询问姓名、姓氏，所以我问了；我本该向村庄或市镇询问名称、道路，所以我问了。’散陀迦，对此，明智的人会这样思惟：‘这位尊者导师自称全知全见，具有无余的知见……’如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第一种无慰藉的梵行，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师是闻传者，以闻传为真理。他通过闻传、世代相传、经典传承来宣说教法。散陀迦，对闻传者、以闻传为真理的导师来说，他所听到的有时是好的，有时是坏的，有时是这样，有时是那样。散陀迦，对此，明智的人会这样思惟：‘这位尊者导师是闻传者，以闻传为真理。他通过闻传、世代相传、经典传承来宣说教法。对闻传者、以闻传为真理的导师来说，他所听到的有时是好的，有时是坏的，有时是这样，有时是那样。’如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第二种无慰藉的梵行，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师是思辨者，是探索者。他通过思辨、探索，宣说自己独立创新的教法。散陀迦，对思辨者、探索者的导师来说，他所思辨的有时是正确的，有时是错误的，有时是这样，有时是那样。散陀迦，对此，明智的人会这样思惟：‘这位尊者导师是思辨者，是探索者。他通过思辨、探索，宣说自己独立创新的教法。对思辨者、探索者的导师来说，他所思辨的有时是正确的，有时是错误的，有时是这样，有时是那样。’如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第三种无慰藉的梵行，一个明智的人不会在其中修梵行，即使修了也无法证得正理、善法、善巧。

“再者，散陀迦，在此，有些导师是愚蠢的，是糊涂的。由于愚蠢和糊涂，当他在各个地方被问到问题时，就会言辞散乱，像鳗鱼一样狡猾：‘我不认为这样，我也不认为那样，我也不认为不是那样，我也不认为不是不是那样。’散陀迦，对此，明智的人会这样思惟：‘这位尊者导师是愚蠢的，是糊涂的。由于愚蠢和糊涂，当他在各个地方被问到问题时，就会言辞散乱，像鳗鱼一样狡猾：我不认为这样，我也不认为那样，我也不认为不是那样，我也不认为不是不是那样。’如此知道后，他对此梵行感到厌倦而离开。散陀迦，这便是那位知者、见者、阿罗汉、正等正觉的世尊，所宣说的第四种无慰藉的梵行，一个明智的人不会在其中修梵行，即使修了也无法证得正理、善法、善巧。

“散陀迦，这些便是那位知者、见者、阿罗汉、正等正觉的世尊，所宣说的四种无慰藉的梵行，一个明智的人不会在其中修梵行，即使修了也无法证得正理、善法、善巧。”

“真是奇妙啊，阿难尊者！真是稀有啊，阿难尊者！那位知者、见者、阿罗汉、正等正觉的世尊，竟然将这四种无慰藉的梵行，宣说为‘无慰藉的梵行’，一个明智的人不会在其中修梵行，即使修了也无法证得正理、善法、善巧。那么，阿难尊者，那位世尊宣说的是什么，一个明智的人会在其中修梵行，修了就能证得正理、善法、善巧呢？”

“散陀迦，在此，如来出世，阿罗汉、正等正觉、明行足、善逝、世间解、无上士、调御丈夫、天人师、佛、世尊……他舍弃这五盖，这是心的染污，是智慧的软弱之因，他离欲、离不善法，有寻有伺，因离而生喜乐，进入并安住于初禅。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“再者，散陀迦，比丘寻伺止息……进入并安住于第二禅。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“再者，散陀迦，比丘离喜住于平等舍……进入并安住于第三禅。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“再者，散陀迦，比丘断乐……进入并安住于第四禅。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“他如此心寂静、清净、明亮、无秽、离垢、柔软、适于作业、住立、安住不动，他将心导向宿命智。他忆念多种宿命，例如：一生、两生……如此忆念有行相、有处所的多种宿命。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“他如此心寂静、清净、明亮、无秽、离垢、柔软、适于作业、住立、安住不动，他将心导向有情生死智。他以清净超人的天眼，看见众生死去、投生，卑劣、尊胜，美貌、丑陋，善趣、恶趣……如实了知众生随业受生。散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。

“他如此心寂静、清净、明亮、无秽、离垢、柔软、适于作业、住立、安住不动，他将心导向漏尽智。他如实了知‘这是苦’，如实了知‘这是苦集’，如实了知‘这是苦灭’，如实了知‘这是趋向苦灭的道迹’；如实了知‘这些是烦恼’，如实了知‘这是烦恼集’，如实了知‘这是烦恼灭’，如实了知‘这是趋向烦恼灭的道迹’。当他如此知、如此见时，心从欲漏中解脱，心从有漏中解脱，心从无明漏中解脱。当解脱时，他知道自己已解脱。他了知：‘生死已尽，梵行已立，所作已办，不再有此等轮回。’散陀迦，弟子在这样的导师门下，能证得如此殊胜的境界，明智的人会在其中修梵行，修了就能证得正理、善法、善巧。”

“那么，阿难尊者，那位阿罗汉、漏尽者、梵行已立者、所作已办者、舍弃重担者、证得自己目的者、断尽有结者、正解脱的比丘，他会享用欲乐吗？”“散陀迦，那位阿罗汉、漏尽者、梵行已立者、所作已办者、舍弃重担者、证得自己目的者、断尽有结者、正解脱的比丘，他不会违犯这五种戒律。漏尽比丘不会故意杀生，漏尽比丘不会偷取被视为盗窃之物，漏尽比丘不会行淫，漏尽比丘不会故意说谎，漏尽比丘不会像以前在家时那样，享受储藏的欲乐。散陀迦，那位阿罗汉、漏尽者、梵行已立者、所作已办者、舍弃重担者、证得自己目的者、断尽有结者、正解脱的比丘，他不会违犯这五种戒律。”

“那么，阿难尊者，那位阿罗汉、漏尽者、梵行已立者、所作已办者、舍弃重担者、证得自己目的者、断尽有结者、正解脱的比丘，他在行走、站立、睡觉、醒着时，他的知见——‘我的烦恼已尽’——会一直现前吗？”“那么，散陀迦，我给你打个比方；有些明智的人，通过比喻就能理解所说之义。譬如，散陀迦，一个人手脚被砍断了；他在行走、站立、睡觉、醒着时，他会一直知道‘我的手脚被砍断了’，还是会通过省察才知道‘我的手脚被砍断了’？”“阿难尊者，那个人不会一直知道‘我的手脚被砍断了’。然而，他会通过省察才知道‘我的手脚被砍断了’。”“同样地，散陀迦，那位阿罗汉、漏尽者、梵行已立者、所作已办者、舍弃重担者、证得自己目的者、断尽有结者、正解脱的比丘，他在行走、站立、睡觉、醒着时，他的知见——‘我的烦恼已尽’——不会一直现前；然而，他会通过省察才知道‘我的烦恼已尽’。”

“那么，阿难尊者，在这法和律中，有多少证得解脱的人呢？”“散陀迦，不是一百个，不是两百个，不是三百个，不是四百个，不是五百个，而是有更多的人在这法和律中证得解脱。”“真是奇妙啊，阿难尊者！真是稀有啊，阿难尊者！既没有自赞其法，也没有贬低他法，而且教法善巧，证得解脱的人竟有如此之多。而那些阿阇毗迦教派的人，自夸其宗，贬低他人，却只宣称有三个证得解脱的人，即难陀•伐磋、基沙•桑吉迦、末伽梨•乔萨拉。”于是，游行者散陀迦对他的同伴们说：“诸位，在沙门瞿昙的梵行中修行吧。我们现在很难舍弃名闻利养了。”就这样，游行者散陀迦劝导他的同伴们在世尊的梵行中修行。

散陀迦经第六终。  
MN.76/(6) Sandakasuttaṃ  
　　 223. Evaṃ me sutaṃ– ekaṃ samayaṃ bhagavā kosambiyaṃ viharati ghositārāme. Tena kho pana samayena sandako paribbājako pilakkhaguhāyaṃ paṭivasati mahatiyā paribbājakaparisāya saddhiṃ pañcamattehi paribbājakasatehi. Atha kho āyasmā ānando sāyanhasamayaṃ paṭisallānā vuṭṭhito bhikkhū āmantesi– “āyāmāvuso, yena devakatasobbho tenupasaṅkamissāma guhādassanāyā”ti. “Evamāvuso”ti kho te bhikkhū āyasmato ānandassa paccassosuṃ. Atha kho āyasmā ānando sambahulehi bhikkhūhi saddhiṃ yena devakatasobbho tenupasaṅkami. Tena kho pana samayena sandako paribbājako mahatiyā paribbājakaparisāya saddhiṃ nisinno hoti unnādiniyā uccāsaddamahāsaddāya anekavihitaṃ tiracchānakathaṃ kathentiyā, seyyathidaṃ– rājakathaṃ corakathaṃ mahāmattakathaṃ senākathaṃ bhayakathaṃ yuddhakathaṃ annakathaṃ pānakathaṃ vatthakathaṃ sayanakathaṃ mālākathaṃ gandhakathaṃ ñātikathaṃ yānakathaṃ gāmakathaṃ nigamakathaṃ nagarakathaṃ janapadakathaṃ itthikathaṃ sūrakathaṃ visikhākathaṃ kumbhaṭṭhānakathaṃ pubbapetakathaṃ nānattakathaṃ lokakkhāyikaṃ samuddakkhāyikaṃ itibhavābhavakathaṃ iti vā. Addasā kho sandako paribbājako āyasmantaṃ ānandaṃ dūratova āgacchantaṃ. Disvāna sakaṃ parisaṃ saṇṭhāpesi “appasaddā bhonto hontu, mā bhonto saddamakattha; ayaṃ samaṇassa gotamassa sāvako āgacchati samaṇo ānando. Yāvatā kho pana samaṇassa gotamassa sāvakā kosambiyaṃ paṭivasanti, ayaṃ tesaṃ aññataro samaṇo ānando. Appasaddakāmā kho pana te āyasmanto appasaddavinītā appasaddassa vaṇṇavādino; appeva nāma appasaddaṃ parisaṃ viditvā upasaṅkamitabbaṃ maññeyyā”ti. Atha kho te paribbājakā tuṇhī ahesuṃ.  
　　 224. Atha kho āyasmā ānando yena sandako paribbājako tenupasaṅkami. Atha kho sandako paribbājako āyasmantaṃ ānandaṃ etadavoca– “etu kho bhavaṃ ānando, svāgataṃ bhoto ānandassa. Cirassaṃ kho bhavaṃ ānando imaṃ pariyāyamakāsi yadidaṃ idhāgamanāya. Nisīdatu bhavaṃ ānando, idamāsanaṃ paññattan”ti. Nisīdi kho āyasmā ānando paññatte āsane. Sandakopi kho paribbājako aññataraṃ nīcaṃ āsanaṃ gahetvā ekamantaṃ nisīdi. Ekamantaṃ nisinnaṃ kho sandakaṃ paribbājakaṃ āyasmā ānando etadavoca– “kāyanuttha, sandaka, etarahi kathāya sannisinnā, kā ca pana vo antarākathā vippakatā”ti? “Tiṭṭhatesā, bho ānanda, kathā yāya mayaṃ etarahi kathāya sannisinnā. Nesā bhoto ānandassa kathā dullabhā bhavissati pacchāpi savanāya. Sādhu vata bhavantaṃyeva ānandaṃ paṭibhātu sake ācariyake dhammīkathā”ti. “Tena hi, sandaka, suṇāhi sādhukaṃ manasi karohi, bhāsissāmī”ti. “Evaṃ bho”ti kho sandako paribbājako āyasmato ānandassa paccassosi. Āyasmā ānando etadavoca– “cattārome sandaka, tena bhagavatā jānatā passatā arahatā sammāsambuddhena abrahmacariyavāsā akkhātā cattāri ca anassāsikāni brahmacariyāni akkhātāni, yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalan”ti. “Katame pana te, bho ānanda, tena bhagavatā jānatā passatā arahatā sammāsambuddhena cattāro abrahmacariyavāsā akkhātā, yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalan”ti?  
　　 225. “Idha, sandaka, ekacco satthā evaṃvādī hoti evaṃdiṭṭhi– ‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paroloko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedenti. Cātumahābhūtiko ayaṃ puriso yadā kālaṅkaroti, pathavī pathavīkāyaṃ anupeti anupagacchati, āpo āpokāyaṃ anupeti anupagacchati, tejo tejokāyaṃ anupeti anupagacchati, vāyo vāyokāyaṃ anupeti anupagacchati ākāsaṃ indriyāni saṅkamanti. Āsandipañcamā purisā mataṃ ādāya gacchanti, yāvāḷāhanā padāni paññāyanti. Kāpotakāni aṭṭhīni bhavanti. Bhassantā āhutiyo; dattupaññattaṃ yadidaṃ dānaṃ. Tesaṃ tucchā musā vilāpo ye keci atthikavādaṃ vadanti. Bāle ca paṇḍite ca kāyassa bhedā ucchijjanti vinassanti na honti paraṃ maraṇā’ti.  
　　 “Tatra sandaka, viññū puriso iti paṭisañcikkhati– ‘ayaṃ kho bhavaṃ satthā evaṃvādī evaṃdiṭṭhi– natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paroloko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedenti. Cātumahābhūtiko ayaṃ puriso yadā kālaṅkaroti, pathavī pathavīkāyaṃ anupeti anupagacchati, āpo āpokāyaṃ anupeti anupagacchati, tejo tejokāyaṃ anupeti anupagacchati, vāyo vāyokāyaṃ anupeti anupagacchati, ākāsaṃ indriyāni saṅkamanti. Āsandipañcamā purisā mataṃ ādāya gacchanti, yāvāḷāhanā padāni paññāyanti. Kāpotakāni aṭṭhīni bhavanti. Bhassantā āhutiyo; dattupaññattaṃ yadidaṃ dānaṃ. Tesaṃ tucchā musā vilāpo ye keci atthikavādaṃ vadanti. Bāle ca paṇḍite ca kāyassa bhedā ucchijjanti vinassanti na honti paraṃ maraṇā’ti. Sace imassa bhoto satthuno saccaṃ vacanaṃ, akatena me ettha kataṃ, avusitena me ettha vusitaṃ. Ubhopi mayaṃ ettha samasamā sāmaññaṃ pattā, yo cāhaṃ na vadāmi ‘ubho kāyassa bhedā ucchijjissāma, vinassissāma, na bhavissāma paraṃ maraṇā’ti. Atirekaṃ kho panimassa bhoto satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ puttasambādhasayanaṃ ajjhāvasanto kāsikacandanaṃ paccanubhonto mālāgandhavilepanaṃ dhārento jātarūparajataṃ sādiyanto iminā bhotā satthārā samasamagatiko bhavissāmi. Abhisamparāyaṃ sohaṃ kiṃ jānanto kiṃ passanto imasmiṃ satthari brahmacariyaṃ carissāmi? ‘So abrahmacariyavāso ayan’ti– iti viditvā tasmā brahmacariyā nibbijja pakkamati. Ayaṃ kho, sandaka, tena bhagavatā jānatā passatā arahatā sammāsambuddhena paṭhamo abrahmacariyavāso akkhāto yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 226. “Puna caparaṃ, sandaka, idhekacco satthā evaṃvādī hoti evaṃdiṭṭhi– ‘karoto kārayato chindato chedāpayato pacato pācāpayato socayato socāpayato kilamato kilamāpayato phandato phandāpayato pāṇamatipātayato adinnaṃ ādiyato sandhiṃ chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā bhaṇato karoto na karīyati pāpaṃ. Khurapariyantena cepi cakkena yo imissā pathaviyā pāṇe ekaṃ maṃsakhalaṃ ekaṃ maṃsapuñjaṃ kareyya, natthi tatonidānaṃ pāpaṃ, natthi pāpassa āgamo. Dakkhiṇañcepi gaṅgāya tīraṃ gaccheyya hananto ghātento chindanto chedāpento pacanto pacāpento, natthi tatonidānaṃ pāpaṃ, natthi pāpassa āgamo. Uttarañcepi gaṅgāya tīraṃ gaccheyya dadanto dāpento yajanto yajāpento, natthi tatonidānaṃ puññaṃ, natthi puññassa āgamo. Dānena damena saṃyamena saccavajjena natthi puññaṃ, natthi puññassa āgamo’ti.  
　　 “Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā evaṃvādī evaṃdiṭṭhi– karoto kārayato chindato chedāpayato pacato pācāpayato socato socāpayato kilamato kilamāpayato phandato phandāpayato pāṇamatipātayato adinnaṃ ādiyato sandhiṃ chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā bhaṇato karoto na karīyati pāpaṃ khurapariyantena cepi cakkena yo imissā pathaviyā pāṇe ekaṃ maṃsakhalaṃ ekaṃ maṃsapuñjaṃ kareyya, natthi tatonidānaṃ pāpaṃ, natthi pāpassa āgamo. Dakkhiṇañcepi gaṅgāya tīraṃ gaccheyya hananto ghātento chindanto chedāpento pacanto pacāpento, natthi tatonidānaṃ pāpaṃ, natthi pāpassa āgamo. Uttarañcepi gaṅgāya tīraṃ gaccheyya dadanto dāpento yajanto yajāpento, natthi tatonidānaṃ puññaṃ, natthi puññassa āgamo. Dānena damena saṃyamena saccavajjena natthi puññaṃ, natthi puññassa āgamo’ti. Sace imassa bhoto satthuno saccaṃ vacanaṃ, akatena me ettha kataṃ, avusitena me ettha vusitaṃ. Ubhopi mayaṃ ettha samasamā sāmaññaṃ pattā, yo cāhaṃ na vadāmi ‘ubhinnaṃ kurutaṃ na karīyati pāpan’ti. Atirekaṃ kho panimassa bhoto satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ puttasambādhasayanaṃ ajjhāvasanto kāsikacandanaṃ paccanubhonto mālāgandhavilepanaṃ dhārento jātarūparajataṃ sādiyanto iminā bhotā satthārā samasamagatiko bhavissāmi. Abhisamparāyaṃ sohaṃ kiṃ jānanto kiṃ passanto imasmiṃ satthari brahmacariyaṃ carissāmi? ‘So abrahmacariyavāso ayan’ti iti viditvā tasmā brahmacariyā nibbijja pakkamati. Ayaṃ kho, sandaka, tena bhagavatā jānatā passatā arahatā sammāsambuddhena dutiyo abrahmacariyavāso akkhāto yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 227. “Puna caparaṃ, sandaka, idhekacco satthā evaṃvādī hoti evaṃdiṭṭhi– ‘natthi hetu, natthi paccayo sattānaṃ saṃkilesāya; ahetū appaccayā sattā saṃkilissanti; natthi hetu, natthi paccayo sattānaṃ visuddhiyā; ahetū appaccayā sattā visujjhanti; natthi balaṃ, natthi vīriyaṃ, natthi purisathāmo natthi purisaparakkamo; sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṃ paṭisaṃvedentī’ti.  
　　 “Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā evaṃvādī evaṃdiṭṭhi– natthi hetu, natthi paccayo sattānaṃ saṃkilesāya, ahetū appaccayā sattā saṃkilissanti. Natthi hetu natthi paccayo sattānaṃ visuddhiyā, ahetū appaccayā sattā visujjhanti. Natthi balaṃ, natthi vīriyaṃ, natthi purisathāmo, natthi purisaparakkamo, sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṃ paṭisaṃvedentī’ti. Sace imassa bhoto satthuno saccaṃ vacanaṃ, akatena me ettha kataṃ, avusitena me ettha vusitaṃ. Ubhopi mayaṃ ettha samasamā sāmaññaṃ pattā, yo cāhaṃ na vadāmi ‘ubho ahetū appaccayā visujjhissāmā’ti. Atirekaṃ kho panimassa bhoto satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ puttasambādhasayanaṃ ajjhāvasanto kāsikacandanaṃ paccanubhonto mālāgandhavilepanaṃ dhārento jātarūparajataṃ sādiyanto iminā bhotā satthārā samasamagatiko bhavissāmi. Abhisamparāyaṃ sohaṃ kiṃ jānanto kiṃ passanto imasmiṃ satthari brahmacariyaṃ carissāmi? ‘So abrahmacariyavāso ayan’ti– iti viditvā tasmā brahmacariyā nibbijja pakkamati. Ayaṃ kho, sandaka, tena bhagavatā jānatā passatā arahatā sammāsambuddhena tatiyo abrahmacariyavāso akkhāto yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 228. “Puna caparaṃ, sandaka, idhekacco satthā evaṃvādī hoti evaṃdiṭṭhi– ‘sattime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā, te na iñjanti na vipariṇamanti na aññamaññaṃ byābādhenti nālaṃ aññamaññassa sukhāya vā dukkhāya vā sukhadukkhāya vā. Katame satta? Pathavīkāyo āpokāyo tejokāyo vāyokāyo sukhe dukkhe jīve sattame– ime sattakāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā. Te na iñjanti na vipariṇamanti na aññamaññaṃ byābādhenti. Nālaṃ aññamaññassa sukhāya vā dukkhāya vā sukhadukkhāya vā. Tattha natthi hantā vā ghātetā vā sotā vā sāvetā vā viññātā vā viññāpetā vā. Yopi tiṇhena satthena sīsaṃ chindati, na koci kañci jīvitā voropeti. Sattannaṃtveva kāyānamantarena satthaṃ vivaramanupatati. Cuddasa kho panimāni yonipamukhasatasahassāni saṭṭhi ca satāni cha ca satāni pañca ca kammuno satāni pañca ca kammāni tīṇi ca kammāni, kamme ca aḍḍhakamme ca, dvaṭṭhipaṭipadā, dvaṭṭhantarakappā, chaḷābhijātiyo, aṭṭha purisabhūmiyo, ekūnapaññāsa ājīvakasate, ekūnapaññāsa paribbājakasate, ekūnapaññāsa nāgāvāsasate, vīse indriyasate, tiṃse nirayasate, chattiṃsa rajodhātuyo, satta saññīgabbhā, satta asaññīgabbhā, satta nigaṇṭhigabbhā, satta devā, satta mānusā, satta pesācā, satta sarā, satta pavuṭā, satta papātā, satta papātasatāni, satta supinā, satta supinasatāni, cullāsīti mahākappino satasahassāni, yāni bāle ca paṇḍite ca sandhāvitvā saṃsaritvā dukkhassantaṃ karissanti. Tattha natthi imināhaṃ sīlena vā vatena vā tapena vā brahmacariyena vā aparipakkaṃ vā kammaṃ paripācessāmi, paripakkaṃ vā kammaṃ phussa phussa byantiṃ karissāmīti. Hevaṃ natthi doṇamite sukhadukkhe pariyantakate saṃsāre, natthi hāyanavaḍḍhane, natthi ukkaṃsāvakaṃse. Seyyathāpi nāma suttaguḷe khitte nibbeṭhiyamānameva paleti, evameva bāle ca paṇḍite ca sandhāvitvā saṃsaritvā dukkhassantaṃ karissantī’ti.  
　　 “Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā evaṃvādī evaṃdiṭṭhi– sattime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā. Te na iñjanti na vipariṇamanti na aññamaññaṃ byābādhenti. Nālaṃ aññamaññassa sukhāya vā dukkhāya vā sukhadukkhāya vā. Katame satta Pathavīkāyo āpokāyo tejokāyo vāyokāyo sukhe dukkhe jīve sattame– ime satta kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā. Te na iñjanti na vipariṇamanti na aññamaññaṃ byābādhenti. Nālaṃ aññamaññassa sukhāya vā dukkhāya vā sukhadukkhāya vā. Tattha natthi hantā vā ghātetā vā sotā vā sāvetā vā viññātā vā viññāpetā vā. Yopi tiṇhena satthena sīsaṃ chindati, na koci kañci jīvitā voropeti Sattannaṃtveva kāyānamantarena satthaṃ vivaramanupatati. Cuddasa kho panimāni yonipamukhasatasahassāni saṭṭhi ca satāni cha ca satāni pañca ca kammuno satāni pañca ca kammāni tīṇi ca kammāni, kamme ca aḍḍhakamme ca, dvaṭṭhipaṭipadā, dvaṭṭhantarakappā, chaḷābhijātiyo, aṭṭha purisabhūmiyo, ekūnapaññāsa ājīvakasate, ekūnapaññāsa paribbājakasate, ekūnapaññāsa nāgāvāsasate, vīse indriyasate, tiṃse nirayasate, chattiṃsa rajodhātuyo, satta saññīgabbhā, satta asaññīgabbhā, satta nigaṇṭhigabbhā, satta devā, satta mānusā, satta pesācā, satta sarā, satta pavuṭā, satta papātā, satta papātasatāni, satta supinā, satta supinasatāni, cullāsīti mahākappino satasahassāni, yāni bāle ca paṇḍite ca sandhāvitvā saṃsaritvā dukkhassantaṃ karissanti. Tattha natthi imināhaṃ sīlena vā vatena vā tapena vā brahmacariyena vā aparipakkaṃ vā kammaṃ paripācessāmi, paripakkaṃ vā kammaṃ phussa phussa byantiṃ karissāmīti, hevaṃ natthi doṇamite sukhadukkhe pariyantakate saṃsāre, natthi hāyanavaḍḍhane, natthi ukkaṃsāvakaṃse. Seyyathāpi nāma suttaguḷe khitte nibbeṭhiyamānameva paleti, evameva bāle ca paṇḍite ca sandhāvitvā saṃsaritvā dukkhassantaṃ karissantī’ti. Sace pana imassa bhoto satthuno saccaṃ vacanaṃ, akatena me ettha kataṃ, avusitena me ettha vusitaṃ. Ubhopi mayaṃ ettha samasamā sāmaññaṃ pattā, yo cāhaṃ na vadāmi. ‘Ubho sandhāvitvā saṃsaritvā dukkhassantaṃ karissāmā’ti. Atirekaṃ kho panimassa bhoto satthuno naggiyaṃ muṇḍiyaṃ ukkuṭikappadhānaṃ kesamassulocanaṃ yohaṃ puttasambādhasayanaṃ ajjhāvasanto kāsikacandanaṃ paccanubhonto mālāgandhavilepanaṃ dhārento jātarūparajataṃ sādiyanto iminā bhotā satthārā samasamagatiko bhavissāmi. Abhisamparāyaṃ sohaṃ kiṃ jānanto kiṃ passanto imasmiṃ satthari brahmacariyaṃ carissāmi? ‘So abrahmacariyavāso ayan’ti– iti viditvā tasmā brahmacariyā nibbijja pakkamati. Ayaṃ kho, sandaka, tena bhagavatā jānatā passatā arahatā sammāsambuddhena catuttho abrahmacariyavāso akkhāto yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 “Ime kho te, sandaka, tena bhagavatā jānatā passatā arahatā sammāsambuddhena cattāro abrahmacariyavāsā akkhātā yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalan”ti.  
　　 “Acchariyaṃ bho ānanda, abbhutaṃ, bho ānanda! Yāvañcidaṃ tena bhagavatā jānatā passatā arahatā sammāsambuddhena cattāro abrahmacariyavāsāva samānā ‘abrahmacariyavāsā’ti akkhātā yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalanti. Katamāni pana tāni, bho ānanda, tena bhagavatā jānatā passatā arahatā sammāsambuddhena cattāri anassāsikāni brahmacariyāni akkhātāni yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalan”ti?  
　　 229. “Idha, sandaka, ekacco satthā sabbaññū sabbadassāvī aparisesaṃ ñāṇadassanaṃ paṭijānāti– ‘carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan’ti. So suññampi agāraṃ pavisati, piṇḍampi na labhati, kukkuropi ḍaṃsati, caṇḍenapi hatthinā samāgacchati, caṇḍenapi assena samāgacchati, caṇḍenapi goṇena samāgacchati, itthiyāpi purisassapi nāmampi gottampi pucchati, gāmassapi nigamassapi nāmampi maggampi pucchati. So ‘kimidan’ti puṭṭho samāno ‘suññaṃ me agāraṃ pavisitabbaṃ ahosi’, tena pāvisiṃ; ‘piṇḍampi aladdhabbaṃ ahosi’, tena nālatthaṃ ‘kukkurena ḍaṃsitabbaṃ ahosi’, tenamhi daṭṭho; ‘caṇḍena hatthinā samāgantabbaṃ ahosi’, tena samāgamiṃ; ‘caṇḍena assena samāgantabbaṃ ahosi’, tena samāgamiṃ; ‘caṇḍena goṇena samāgantabbaṃ ahosi’, tena samāgamiṃ; ‘itthiyāpi purisassapi nāmampi gottampi pucchitabbaṃ ahosi’, tena pucchiṃ; ‘gāmassapi nigamassapi nāmampi maggampi pucchitabbaṃ ahosi’, tena pucchinti. Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā sabbaññū sabbadassāvī aparisesaṃ ñāṇadassanaṃ paṭijānāti …pe… ‘gāmassapi nigamassapi nāmampi maggampi pucchitabbaṃ ahosi, tena pucchin’ti So ‘anassāsikaṃ idaṃ brahmacariyan’ti– iti viditvā tasmā brahmacariyā nibbijja pakkamati. Idaṃ kho, sandaka, tena bhagavatā jānatā passatā arahatā sammāsambuddhena paṭhamaṃ anassāsikaṃ brahmacariyaṃ akkhātaṃ yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 230. “Puna caparaṃ, sandaka, idhekacco satthā anussaviko hoti anussavasacco. So anussavena itihitihaparamparāya piṭakasampadāya dhammaṃ deseti. Anussavikassa kho pana, sandaka satthuno anussavasaccassa sussutampi hoti dussutampi hoti tathāpi hoti aññathāpi hoti. Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā anussaviko anussavasacco so anussavena itihitihaparamparāya piṭakasampadāya dhammaṃ deseti. Anussavikassa kho pana satthuno anussavasaccassa sussutampi hoti dussutampi hoti tathāpi hoti aññathāpi hoti’. So ‘anassāsikaṃ idaṃ brahmacariyan’ti– iti viditvā tasmā brahmacariyā nibbijja pakkamati. Idaṃ kho, sandaka, tena bhagavatā jānatā passatā arahatā sammāsambuddhena dutiyaṃ anassāsikaṃ brahmacariyaṃ akkhātaṃ yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 231. “Puna caparaṃ, sandaka, idhekacco satthā takkī hoti vīmaṃsī. So takkapariyāhataṃ vīmaṃsānucaritaṃ sayaṃpaṭibhānaṃ dhammaṃ deseti. Takkissa kho pana, sandaka, satthuno vīmaṃsissa sutakkitampi hoti duttakkitampi hoti tathāpi hoti aññathāpi hoti. Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā takkī vīmaṃsī. So takkapariyāhataṃ vīmaṃsānucaritaṃ sayaṃpaṭibhānaṃ dhammaṃ deseti. Takkissa kho pana satthuno vīmaṃsissa sutakkitampi hoti duttakkitampi hoti tathāpi hoti aññathāpi hoti’. So ‘anassāsikaṃ idaṃ brahmacariyan’ti– iti viditvā tasmā brahmacariyā nibbijja pakkamati. Idaṃ kho, sandaka, tena bhagavatā jānatā passatā arahatā sammāsambuddhena tatiyaṃ anassāsikaṃ brahmacariyaṃ akkhātaṃ yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 232. “Puna caparaṃ, sandaka, idhekacco satthā mando hoti momūho. So mandattā momūhattā tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ– ‘evantipi me no, tathātipi me no, aññathātipi me no, notipi me no, no notipi me no’ti. Tatra, sandaka, viññū puriso iti paṭisañcikkhati– ‘ayaṃ kho bhavaṃ satthā mando momūho. So mandattā momūhattā tattha tattha pañhaṃ puṭṭho samāno vācāvikkhepaṃ āpajjati amarāvikkhepaṃ evantipi me no, tathātipi me no, aññathātipi me no, notipi me no, no notipi me no’ti. So ‘anassāsikaṃ idaṃ brahmacariyan’ti– iti viditvā tasmā brahmacariyā nibbijja pakkamati. Idaṃ kho, sandaka, tena bhagavatā jānatā passatā arahatā sammāsambuddhena catutthaṃ anassāsikaṃ brahmacariyaṃ akkhātaṃ yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ.  
　　 “Imāni kho, (tāni sandaka, tena bhagavatā jānatā passatā arahatā sammāsambuddhena cattāri anassāsikāni brahmacariyāni akkhātāni yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalan”ti.  
　　 “Acchariyaṃ, bho ānanda, abbhutaṃ, bho ānanda! Yāvañcidaṃ tena bhagavatā jānatā passatā arahatā sammāsambuddhena cattāri anassāsikāneva brahmacariyāni anassāsikāni brahmacariyānīti akkhātāni yattha viññū puriso sasakkaṃ brahmacariyaṃ na vaseyya, vasanto ca nārādheyya ñāyaṃ dhammaṃ kusalaṃ. So pana, bho ānanda, satthā kiṃ vādī kiṃ akkhāyī yattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalan”ti.  
　　 233. “Idha, sandaka, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā …pe… so ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “Puna caparaṃ, sandaka, bhikkhu vitakkavicārānaṃ vūpasamā …pe.. dutiyaṃ jhānaṃ upasampajja viharati. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “Puna caparaṃ, sandaka, bhikkhu pītiyā ca virāgā upekkhako ca viharati …pe… tatiyaṃ jhānaṃ upasampajja viharati. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “Puna caparaṃ, sandaka, bhikkhu sukhassa ca pahānā …pe… catutthaṃ jhānaṃ upasampajja viharati. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalaṃ.  
　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkhan’ti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; ‘ime āsavā’ti yathābhūtaṃ pajānāti, ‘ayaṃ āsavasamudayo’ti yathābhūtaṃ pajānāti, ‘ayaṃ āsavanirodho’ti yathābhūtaṃ pajānāti, ‘ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Yasmiṃ kho, sandaka, satthari sāvako evarūpaṃ uḷāravisesaṃ adhigacchati tattha viññū puriso sasakkaṃ brahmacariyaṃ vaseyya, vasanto ca ārādheyya ñāyaṃ dhammaṃ kusalan”ti.  
　　 234. “Yo pana so, bho ānanda, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto paribhuñjeyya so kāme”ti? “Yo so, sandaka, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto abhabbo so pañcaṭṭhānāni ajjhācarituṃ. Abhabbo khīṇāsavo bhikkhu sañcicca pāṇaṃ jīvitā voropetuṃ, abhabbo khīṇāsavo bhikkhu adinnaṃ theyyasaṅkhātaṃ ādātuṃ, abhabbo khīṇāsavo bhikkhu methunaṃ dhammaṃ paṭisevetuṃ, abhabbo khīṇāsavo bhikkhu sampajānamusā bhāsituṃ, abhabbo khīṇāsavo bhikkhu sannidhikārakaṃ kāme paribhuñjituṃ, seyyathāpi pubbe agāriyabhūto. Yo so, sandaka, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto abhabbo so imāni pañcaṭṭhānāni ajjhācaritun”ti.  
　　 235. “Yo pana so, bho ānanda, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto tassa carato ceva tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitaṃ– ‘khīṇā me āsavā’”ti? “Tena hi, sandaka, upamaṃ te karissāmi; upamāyapidhekacce viññū purisā bhāsitassa atthaṃ ājānanti. Seyyathāpi, sandaka, purisassa hatthapādā chinnā; tassa carato ceva tiṭṭhato ca suttassa ca jāgarassa ca satataṃ samitaṃ (jānāti– ‘chinnā me hatthapādā’ti, udāhu paccavekkhamāno jānāti– ‘chinnā me hatthapādā’”ti? “Na kho, bho ānanda, so puriso satataṃ samitaṃ jānāti– ‘chinnā me hatthapādā’ ti.) Api ca kho pana naṃ paccavekkhamāno jānāti– ‘chinnā me hatthapādā’”ti. “Evameva kho, sandaka, yo so bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto tassa carato ceva tiṭṭhato ca suttassa ca jāgarassa ca satataṃ samitaṃ (ñāṇadassanaṃ na paccupaṭṭhitaṃ – ‘khīṇā me āsavā’ti;) api ca kho pana naṃ paccavekkhamāno jānāti– ‘khīṇā me āsavā’”ti.  
　　 236. “Kīvabahukā pana, bho ānanda, imasmiṃ dhammavinaye niyyātāro”ti? “Na kho, sandaka, ekaṃyeva sataṃ na dve satāni na tīṇi satāni na cattāri satāni na pañca satāni, atha kho bhiyyova ye imasmiṃ dhammavinaye niyyātāro”ti. “Acchariyaṃ, bho ānanda, abbhutaṃ, bho ānanda! Na ca nāma sadhammokkaṃsanā bhavissati, na paradhammavambhanā, āyatane ca dhammadesanā tāva bahukā ca niyyātāro paññāyissanti. Ime panājīvakā puttamatāya puttā attānañceva ukkaṃsenti, pare ca vambhenti tayo ceva niyyātāro paññapenti, seyyathidaṃ– nandaṃ vacchaṃ, kisaṃ saṃkiccaṃ, makkhaliṃ gosālan”ti. Atha kho sandako paribbājako sakaṃ parisaṃ āmantesi– “carantu bhonto samaṇe gotame brahmacariyavāso. Na dāni sukaraṃ amhehi lābhasakkārasiloke pariccajitun”ti. Iti hidaṃ sandako paribbājako sakaṃ parisaṃ uyyojesi bhagavati brahmacariyeti.  
　　 Sandakasuttaṃ niṭṭhitaṃ chaṭṭhaṃ.