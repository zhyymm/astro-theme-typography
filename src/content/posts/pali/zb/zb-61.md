---
title: 中部61经：庵婆罗园教诫罗睺罗经
pubDate: 2026-01-14
categories: ['巴利三藏']
description: ''
slug: 
tags: [中部]
draft: false
---
我曾这样听闻：有一次，世尊住在王舍城竹林精舍的迦兰陀竹园。那时，尊者罗睺罗住在庵婆罗园。于是，世尊傍晚时分从静坐中起身，前往庵婆罗园，来到尊者罗睺罗处。尊者罗睺罗远远地看见世尊走来。看见后，他准备好座位和洗足水。世尊坐在准备好的座位上。坐下后，他洗了脚。尊者罗睺罗也向世尊问候后，坐在一旁。

于是，世尊将水罐中剩下的一点点水留下，然后对尊者罗睺罗说：“罗睺罗，你看到水罐中剩下的这一点点水了吗？”“是的，尊者。”“罗睺罗，那些对蓄意妄语没有惭愧心的人，他们的沙门性就是如此微不足道。”于是，世尊将剩下的那点点水倒掉，然后对尊者罗睺罗说：“罗睺罗，你看到那一点点水被倒掉了吗？”“是的，尊者。”“罗睺罗，那些对蓄意妄语没有惭愧心的人，他们的沙门性就是如此被倒掉。”于是，世尊将水罐倒扣过来，然后对尊者罗睺罗说：“罗睺罗，你看到这个水罐被倒扣过来了吗？”“是的，尊者。”“罗睺罗，那些对蓄意妄语没有惭愧心的人，他们的沙门性就是如此被倒扣。”于是，世尊将水罐扶正，然后对尊者罗睺罗说：“罗睺罗，你看到这个水罐是空的、虚无的吗？”“是的，尊者。”“罗睺罗，那些对蓄意妄语没有惭愧心的人，他们的沙门性就是如此空虚、虚无。

“罗睺罗，就像国王的战象，拥有车轴般的长牙，高大健壮，久经沙场，在战场上用前脚、后脚、前身、后身、头、耳、牙、尾都进行攻击；但它仍然保护着自己的鼻子。这时象奴会想：‘国王的这头战象，拥有车轴般的长牙，高大健壮，久经沙场，在战场上用前脚、后脚……尾巴都进行攻击；但它仍然保护着自己的鼻子。国王的这头战象的生命还未舍弃。’罗睺罗，当国王的战象，拥有车轴般的长牙，高大健壮，久经沙场，在战场上用前脚、后脚……尾巴，以及鼻子都进行攻击时，这时象奴会想：‘国王的这头战象，拥有车轴般的长牙，高大健壮，久经沙场，在战场上用前脚、后脚、前身、后身、头、耳、牙、尾，以及鼻子都进行攻击。国王的这头战象的生命已经舍弃。对于国王的这头战象来说，没有什么事情是不能做的了。’

“同样地，罗睺罗，无论任何人，只要他对蓄意妄语没有惭愧心，我就说他没有什么恶行是不能做的。因此，罗睺罗，你应当这样学习：‘即使是开玩笑，我也绝不说谎。’”

“你认为呢，罗睺罗，镜子是做什么用的？”“尊者，是用来省察的。”“同样地，罗睺罗，应当再三省察后，才能造作身业；再三省察后，才能造作语业；再三省察后，才能造作意业。

“罗睺罗，凡是你想要造作的身业，你都应当省察这个身业：‘我想要造作的这个身业，会不会导致自我伤害、伤害他人、或两者兼害？这是一个不善的身业，带来苦报，导致苦果吗？’罗睺罗，如果你在省察时，得知：‘我想要造作的这个身业，确实会导致自我伤害、伤害他人、或两者兼害；这是一个不善的身业，带来苦报，导致苦果。’罗睺罗，像这样的身业，你无论如何都不要造作。

“但如果你在省察时，得知：‘我想要造作的这个身业，既不会导致自我伤害，也不会伤害他人，也不会两者兼害；这是一个善的身业，带来乐报，导致乐果。’罗睺罗，像这样的身业，你就应当造作。

“罗睺罗，当你正在造作身业时，你也应当省察这个身业：‘我正在造作的这个身业，会不会导致自我伤害、伤害他人、或两者兼害？这是一个不善的身业，带来苦报，导致苦果吗？’罗睺罗，如果你在省察时，得知：‘我正在造作的这个身业，确实会导致自我伤害、伤害他人、或两者兼害；这是一个不善的身业，带来苦报，导致苦果。’罗睺罗，像这样的身业，你就应当收回。

“但如果你在省察时，得知：‘我正在造作的这个身业，既不会导致自我伤害，也不会伤害他人，也不会两者兼害；这是一个善的身业，带来乐报，导致乐果。’罗睺罗，像这样的身业，你就应当坚持下去。

“罗睺罗，当你已经造作了身业后，你也要省察这个身业：‘我所造作的这个身业，会不会导致自我伤害、伤害他人、或两者兼害？这是一个不善的身业，带来苦报，导致苦果吗？’罗睺罗，如果你在省察时，得知：‘我所造作的这个身业，确实会导致自我伤害、伤害他人、或两者兼害；这是一个不善的身业，带来苦报，导致苦果。’罗睺罗，像这样的身业，你应当向导师或有智慧的同梵行者陈述、披露、公开；陈述、披露、公开之后，在未来要做到自制。

“但如果你在省察时，得知：‘我所造作的这个身业，既不会导致自我伤害，也不会伤害他人，也不会两者兼害；这是一个善的身业，带来乐报，导致乐果。’罗睺罗，那么你应当以此欢喜愉悦，日夜在善法中学习。

“罗睺罗，凡是你想要造作的语业，你都应当省察这个语业：‘我想要造作的这个语业，会不会导致自我伤害、伤害他人、或两者兼害？这是一个不善的语业，带来苦报，导致苦果吗？’罗睺罗，如果你在省察时，得知：‘我想要造作的这个语业，确实会导致自我伤害、伤害他人、或两者兼害；这是一个不善的语业，带来苦报，导致苦果。’罗睺罗，像这样的语业，你无论如何都不要造作。

“但如果你在省察时，得知：‘我想要造作的这个语业，既不会导致自我伤害，也不会伤害他人，也不会两者兼害；这是一个善的语业，带来乐报，导致乐果。’罗睺罗，像这样的语业，你就应当造作。

“罗睺罗，当你正在造作语业时，你也应当省察这个语业：‘我正在造作的这个语业，会不会导致自我伤害、伤害他人、或两者兼害？这是一个不善的语业，带来苦报，导致苦果吗？’罗睺罗，如果你在省察时，得知：‘我正在造作的这个语业，确实会导致自我伤害、伤害他人、或两者兼害；这是一个不善的语业，带来苦报，导致苦果。’罗睺罗，像这样的语业，你就应当收回。

“但如果你在省察时，得知：‘我正在造作的这个语业，既不会导致自我伤害，也不会伤害他人，也不会两者兼害；这是一个善的语业，带来乐报，导致乐果。’罗睺罗，像这样的语业，你就应当坚持下去。

“罗睺罗，当你已经造作了语业后，你也要省察这个语业：‘我所造作的这个语业，会不会导致自我伤害、伤害他人、或两者兼害？这是一个不善的语业，带来苦报，导致苦果吗？’罗睺罗，如果你在省察时，得知：‘我所造作的这个语业，确实会导致自我伤害、伤害他人、或两者兼害；这是一个不善的语业，带来苦报，导致苦果。’罗睺罗，像这样的语业，你应当向导师或有智慧的同梵行者陈述、披露、公开；陈述、披露、公开之后，在未来要做到自制。

“但如果你在省察时，得知：‘我所造作的这个语业，既不会导致自我伤害，也不会伤害他人，也不会两者兼害；这是一个善的语业，带来乐报，导致乐果。’罗睺罗，那么你应当以此欢喜愉悦，日夜在善法中学习。

“罗睺罗，凡是你想要造作的意业，你都应当省察这个意业：‘我想要造作的这个意业，会不会导致自我伤害、伤害他人、或两者兼害？这是一个不善的意业，带来苦报，导致苦果吗？’罗睺罗，如果你在省察时，得知：‘我想要造作的这个意业，确实会导致自我伤害、伤害他人、或两者兼害；这是一个不善的意业，带来苦报，导致苦果。’罗睺罗，像这样的意业，你无论如何都不要造作。

“但如果你在省察时，得知：‘我想要造作的这个意业，既不会导致自我伤害，也不会伤害他人，也不会两者兼害；这是一个善的意业，带来乐报，导致乐果。’罗睺罗，像这样的意业，你就应当造作。

“罗睺罗，当你正在造作意业时，你也应当省察这个意业：‘我正在造作的这个意业，会不会导致自我伤害、伤害他人、或两者兼害？这是一个不善的意业，带来苦报，导致苦果吗？’罗睺罗，如果你在省察时，得知：‘我正在造作的这个意业，确实会导致自我伤害、伤害他人、或两者兼害；这是一个不善的意业，带来苦报，导致苦果。’罗睺罗，像这样的意业，你就应当收回。

“但如果你在省察时，得知：‘我正在造作的这个意业，既不会导致自我伤害，也不会伤害他人，也不会两者兼害；这是一个善的意业，带来乐报，导致乐果。’罗睺罗，像这样的意业，你就应当坚持下去。

“罗睺罗，当你已经造作了意业后，你也要省察这个意业：‘我所造作的这个意业，会不会导致自我伤害、伤害他人、或两者兼害？这是一个不善的意业，带来苦报，导致苦果吗？’罗睺罗，如果你在省察时，得知：‘我所造作的这个意业，确实会导致自我伤害、伤害他人、或两者兼害；这是一个不善的意业，带来苦报，导致苦果。’罗睺罗，像这样的意业，你应当厌恶、憎恨、鄙弃；厌恶、憎恨、鄙弃之后，在未来要做到自制。

“但如果你在省察时，得知：‘我所造作的这个意业，既不会导致自我伤害，也不会伤害他人，也不会两者兼害；这是一个善的意业，带来乐报，导致乐果。’罗睺罗，那么你应当以此欢喜愉悦，日夜在善法中学习。

“罗睺罗，凡是过去世的沙门或婆罗门，他们净化身业、净化语业、净化意业，他们都是这样再三省察后，净化身业，再三省察后，净化语业，再三省察后，净化意业。罗睺罗，凡是未来世的沙门或婆罗门，他们将净化身业、净化语业、净化意业，他们都将这样再三省察后，净化身业，再三省察后，净化语业，再三省察后，净化意业。罗睺罗，凡是现在世的沙门或婆罗门，他们正在净化身业、净化语业、净化意业，他们都正在这样再三省察后，净化身业，再三省察后，净化语业，再三省察后，净化意业。因此，罗睺罗，你应当这样学习：‘我将再三省察后，净化身业；我将再三省察后，净化语业；我将再三省察后，净化意业。’”
世尊说了这番话。尊者罗睺罗心生欢喜，认可了世尊所说的话。



庵婆罗园教诫罗睺罗经第一终。  
巴利语经文  
2\. Bhikkhuvaggo  
MN.61/(1) Ambalaṭṭhikarāhulovādasuttaṃ  
　　 107. Evaṃ me sutaṃ– ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena āyasmā rāhulo ambalaṭṭhikāyaṃ viharati. Atha kho bhagavā sāyanhasamayaṃ paṭisallānā vuṭṭhito yena ambalaṭṭhikā yenāyasmā rāhulo tenupasaṅkami. Addasā kho āyasmā rāhulo bhagavantaṃ dūratova āgacchantaṃ. Disvāna āsanaṃ paññāpesi, udakañca pādānaṃ. Nisīdi bhagavā paññatte āsane. Nisajja pāde pakkhālesi. Āyasmāpi kho rāhulo bhagavantaṃ abhivādetvā ekamantaṃ nisīdi.  
　　 108. Atha kho bhagavā parittaṃ udakāvasesaṃ udakādhāne ṭhapetvā āyasmantaṃ rāhulaṃ āmantesi– “passasi no tvaṃ, rāhula, imaṃ parittaṃ udakāvasesaṃ udakādhāne ṭhapitan”ti? “Evaṃ, bhante”. “Evaṃ parittakaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. Atha kho bhagavā parittaṃ udakāvasesaṃ chaḍḍetvā āyasmantaṃ rāhulaṃ āmantesi– “passasi no tvaṃ, rāhula, parittaṃ udakāvasesaṃ chaḍḍitan”ti? “Evaṃ, bhante”. “Evaṃ chaḍḍitaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. Atha kho bhagavā taṃ udakādhānaṃ nikkujjitvā āyasmantaṃ rāhulaṃ āmantesi– “passasi no tvaṃ, rāhula, imaṃ udakādhānaṃ nikkujjitan”ti? “Evaṃ, bhante”. “Evaṃ nikkujjitaṃ kho, rāhula, tesaṃ sāmaññaṃ yesaṃ natthi sampajānamusāvāde lajjā”ti. Atha kho bhagavā taṃ udakādhānaṃ ukkujjitvā āyasmantaṃ rāhulaṃ āmantesi– “passasi no tvaṃ, rāhula, imaṃ udakādhānaṃ rittaṃ tucchan”ti? “Evaṃ, bhante”. “Evaṃ rittaṃ tucchaṃ kho, rāhula, tesaṃ sāmaññaṃ yesaṃ natthi sampajānamusāvāde lajjāti. Seyyathāpi, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti, purimenapi kāyena kammaṃ karoti, pacchimenapi kāyena kammaṃ karoti, sīsenapi kammaṃ karoti, kaṇṇehipi kammaṃ karoti, dantehipi kammaṃ karoti, naṅguṭṭhenapi kammaṃ karoti; rakkhateva soṇḍaṃ. Tattha hatthārohassa evaṃ hoti– ‘ayaṃ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti …pe… naṅguṭṭhenapi kammaṃ karoti; rakkhateva soṇḍaṃ Apariccattaṃ kho rañño nāgassa jīvitan’ti. Yato kho, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti …pe… naṅguṭṭhenapi kammaṃ karoti, soṇḍāyapi kammaṃ karoti, tattha hatthārohassa evaṃ hoti– ‘ayaṃ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṃ karoti, pacchimehipi pādehi kammaṃ karoti, purimenapi kāyena kammaṃ karoti, pacchimenapi kāyena kammaṃ karoti, sīsenapi kammaṃ karoti, kaṇṇehipi kammaṃ karoti, dantehipi kammaṃ karoti, naṅguṭṭhenapi kammaṃ karoti, soṇḍāyapi kammaṃ karoti. Pariccattaṃ kho rañño nāgassa jīvitaṃ. Natthi dāni kiñci rañño nāgassa akaraṇīyan’ti. Evameva kho, rāhula, yassa kassaci sampajānamusāvāde natthi lajjā, nāhaṃ tassa kiñci pāpaṃ akaraṇīyanti vadāmi. Tasmātiha te, rāhula, ‘hassāpi na musā bhaṇissāmī’ti– evañhi te, rāhula, sikkhitabbaṃ.  
　　 109. “Taṃ kiṃ maññasi, rāhula, kimatthiyo ādāso”ti? “Paccavekkhaṇattho, bhante”ti. “Evameva kho, rāhula, paccavekkhitvā paccavekkhitvā kāyena kammaṃ kattabbaṃ, paccavekkhitvā paccavekkhitvā vācāya kammaṃ kattabbaṃ, paccavekkhitvā paccavekkhitvā manasā kammaṃ kattabbaṃ. Yadeva tvaṃ, rāhula, kāyena kammaṃ kattukāmo ahosi, tadeva te kāyakammaṃ paccavekkhitabbaṃ– ‘yaṃ nu kho ahaṃ idaṃ kāyena kammaṃ kattukāmo idaṃ me kāyakammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ kāyakammaṃ dukkhudrayaṃ dukkhavipākan’ti? Sace tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ kāyena kammaṃ kattukāmo idaṃ me kāyakammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ kāyakammaṃ dukkhudrayaṃ dukkhavipākan’ti, evarūpaṃ te, rāhula, kāyena kammaṃ sasakkaṃ na karaṇīyaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ kāyena kammaṃ kattukāmo idaṃ me kāyakammaṃ nevattabyābādhāyapi saṃvatteyya, na parabyābādhāyapi saṃvatteyya, na ubhayabyābādhāyapi saṃvatteyya– kusalaṃ idaṃ kāyakammaṃ sukhudrayaṃ sukhavipākan’ti, evarūpaṃ te, rāhula, kāyena kammaṃ karaṇīyaṃ.  
　　 “Karontenapi te, rāhula, kāyena kammaṃ tadeva te kāyakammaṃ paccavekkhitabbaṃ– ‘yaṃ nu kho ahaṃ idaṃ kāyena kammaṃ karomi idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ kāyakammaṃ dukkhudrayaṃ dukkhavipākan’ti? Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ kāyena kammaṃ karomi idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ kāyakammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ kāyakammaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ kāyena kammaṃ karomi idaṃ me kāyakammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati– kusalaṃ idaṃ kāyakammaṃ sukhudrayaṃ sukhavipākan’ti, anupadajjeyyāsi tvaṃ, rāhula, evarūpaṃ kāyakammaṃ.  
　　 “Katvāpi te, rāhula, kāyena kammaṃ tadeva te kāyakammaṃ paccavekkhitabbaṃ– ‘yaṃ nu kho ahaṃ idaṃ kāyena kammaṃ akāsiṃ idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ kāyakammaṃ dukkhudrayaṃ dukkhavipākan’ti? Sace kho tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ kāyena kammaṃ akāsiṃ, idaṃ me kāyakammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ kāyakammaṃ dukkhudrayaṃ dukkhavipākan’ti, evarūpaṃ te, rāhula, kāyakammaṃ satthari vā viññūsu vā sabrahmacārīsu desetabbaṃ, vivaritabbaṃ, uttānīkātabbaṃ; desetvā vivaritvā uttānīkatvā āyatiṃ saṃvaraṃ āpajjitabbaṃ Sace pana tvaṃ, rāhula, paccavekkhamāno evaṃ jāneyyāsi – ‘yaṃ kho ahaṃ idaṃ kāyena kammaṃ akāsiṃ idaṃ me kāyakammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati– kusalaṃ idaṃ kāyakammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu.  
　　 110. “Yadeva tvaṃ, rāhula, vācāya kammaṃ kattukāmo ahosi, tadeva te vacīkammaṃ paccavekkhitabbaṃ– ‘yaṃ nu kho ahaṃ idaṃ vācāya kammaṃ kattukāmo idaṃ me vacīkammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ vacīkammaṃ dukkhudrayaṃ dukkhavipākan’ti? Sace tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ kattukāmo idaṃ me vacīkammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ vacīkammaṃ dukkhudrayaṃ dukkhavipākan’ti, evarūpaṃ te, rāhula, vācāya kammaṃ sasakkaṃ na karaṇīyaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ kattukāmo idaṃ me vacīkammaṃ nevattabyābādhāyapi saṃvatteyya, na parabyābādhāyapi saṃvatteyya– kusalaṃ idaṃ vacīkammaṃ sukhudrayaṃ sukhavipākan’ti, evarūpaṃ te, rāhula, vācāya kammaṃ karaṇīyaṃ.  
　　 “Karontenapi, rāhula, vācāya kammaṃ tadeva te vacīkammaṃ paccavekkhitabbaṃ– ‘yaṃ nu kho ahaṃ idaṃ vācāya kammaṃ karomi idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ vacīkammaṃ dukkhudrayaṃ dukkhavipākan’ti? Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ karomi idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ vacīkammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ vacīkammaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ karomi idaṃ me vacīkammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati kusalaṃ idaṃ vacīkammaṃ sukhudrayaṃ sukhavipākan’ti, anupadajjeyyāsi, tvaṃ rāhula, evarūpaṃ vacīkammaṃ.  
　　 “Katvāpi te, rāhula, vācāya kammaṃ tadeva te vacīkammaṃ paccavekkhitabbaṃ– ‘yaṃ nu kho ahaṃ idaṃ vācāya kammaṃ akāsiṃ idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ vacīkammaṃ dukkhudrayaṃ dukkhavipākan’ti? Sace kho tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ akāsiṃ idaṃ me vacīkammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ vacīkammaṃ dukkhudrayaṃ dukkhavipākan’ti, evarūpaṃ te, rāhula, vacīkammaṃ satthari vā viññūsu vā sabrahmacārīsu desetabbaṃ, vivaritabbaṃ, uttānīkattabbaṃ desetvā vivaritvā uttānīkatvā āyatiṃ saṃvaraṃ āpajjitabbaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ vācāya kammaṃ akāsiṃ idaṃ me vacīkammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati– kusalaṃ idaṃ vacīkammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu.  
　　 111. “Yadeva tvaṃ, rāhula, manasā kammaṃ kattukāmo ahosi, tadeva te manokammaṃ paccavekkhitabbaṃ– ‘yaṃ nu kho ahaṃ idaṃ manasā kammaṃ kattukāmo idaṃ me manokammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ manokammaṃ dukkhudrayaṃ dukkhavipākan’ti? Sace tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ kattukāmo idaṃ me manokammaṃ attabyābādhāyapi saṃvatteyya, parabyābādhāyapi saṃvatteyya, ubhayabyābādhāyapi saṃvatteyya– akusalaṃ idaṃ manokammaṃ dukkhudrayaṃ dukkhavipākan’ti, evarūpaṃ te, rāhula, manasā kammaṃ sasakkaṃ na karaṇīyaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ kattukāmo idaṃ me manokammaṃ nevattabyābādhāyapi saṃvatteyya, na parabyābādhāyapi saṃvatteyya, na ubhayabyābādhāyapi saṃvatteyya– kusalaṃ idaṃ manokammaṃ sukhudrayaṃ sukhavipākan’ti, evarūpaṃ te, rāhula, manasā kammaṃ karaṇīyaṃ.  
　　 “Karontenapi te, rāhula, manasā kammaṃ tadeva te manokammaṃ paccavekkhitabbaṃ– ‘yaṃ nu kho ahaṃ idaṃ manasā kammaṃ karomi idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ manokammaṃ dukkhudrayaṃ dukkhavipākan’ti? Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ karomi idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ manokammaṃ dukkhudrayaṃ dukkhavipākan’ti, paṭisaṃhareyyāsi tvaṃ, rāhula, evarūpaṃ manokammaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ karomi idaṃ me manokammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati– kusalaṃ idaṃ manokammaṃ sukhudrayaṃ sukhavipākan’ti, anupadajjeyyāsi tvaṃ, rāhula, evarūpaṃ manokammaṃ.  
　　 “Katvāpi te, rāhula, manasā kammaṃ tadeva te manokammaṃ paccavekkhitabbaṃ– ‘yaṃ nu kho ahaṃ idaṃ manasā kammaṃ akāsiṃ idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ manokammaṃ dukkhudrayaṃ dukkhavipākan’ti? Sace kho tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ akāsiṃ idaṃ me manokammaṃ attabyābādhāyapi saṃvattati, parabyābādhāyapi saṃvattati, ubhayabyābādhāyapi saṃvattati– akusalaṃ idaṃ manokammaṃ dukkhudrayaṃ dukkhavipākan’ti, evarūpaṃ pana te, rāhula, manokammaṃ aṭṭīyitabbaṃ harāyitabbaṃ jigucchitabbaṃ; aṭṭīyitvā harāyitvā jigucchitvā āyatiṃ saṃvaraṃ āpajjitabbaṃ. Sace pana tvaṃ, rāhula, paccavekkhamāno evaṃ jāneyyāsi– ‘yaṃ kho ahaṃ idaṃ manasā kammaṃ akāsiṃ idaṃ me manokammaṃ nevattabyābādhāyapi saṃvattati, na parabyābādhāyapi saṃvattati, na ubhayabyābādhāyapi saṃvattati– kusalaṃ idaṃ manokammaṃ sukhudrayaṃ sukhavipākan’ti, teneva tvaṃ, rāhula, pītipāmojjena vihareyyāsi ahorattānusikkhī kusalesu dhammesu.  
　　 112. “Ye hi keci, rāhula, atītamaddhānaṃ samaṇā vā brāhmaṇā vā kāyakammaṃ parisodhesuṃ, vacīkammaṃ parisodhesuṃ, manokammaṃ parisodhesuṃ, sabbe te evamevaṃ paccavekkhitvā paccavekkhitvā kāyakammaṃ parisodhesuṃ, paccavekkhitvā paccavekkhitvā vacīkammaṃ parisodhesuṃ, paccavekkhitvā paccavekkhitvā manokammaṃ parisodhesuṃ. Yepi hi keci, rāhula, anāgatamaddhānaṃ samaṇā vā brāhmaṇā vā kāyakammaṃ parisodhessanti, vacīkammaṃ parisodhessanti, manokammaṃ parisodhessanti, sabbe te evamevaṃ paccavekkhitvā paccavekkhitvā kāyakammaṃ parisodhessanti, paccavekkhitvā paccavekkhitvā vacīkammaṃ parisodhessanti paccavekkhitvā paccavekkhitvā manokammaṃ parisodhessanti. Yepi hi keci, rāhula, etarahi samaṇā vā brāhmaṇā vā kāyakammaṃ parisodhenti, vacīkammaṃ parisodhenti, manokammaṃ parisodhenti, sabbe te evamevaṃ paccavekkhitvā paccavekkhitvā kāyakammaṃ parisodhenti, paccavekkhitvā paccavekkhitvā vacīkammaṃ parisodhenti, paccavekkhitvā paccavekkhitvā manokammaṃ parisodhenti. Tasmātiha, rāhula, ‘paccavekkhitvā paccavekkhitvā kāyakammaṃ parisodhessāmi, paccavekkhitvā paccavekkhitvā vacīkammaṃ parisodhessāmi, paccavekkhitvā paccavekkhitvā manokammaṃ parisodhessāmī’ti– evañhi te, rāhula, sikkhitabban”ti.  
　　 Idamavoca bhagavā. Attamano āyasmā rāhulo bhagavato bhāsitaṃ abhinandīti.  
　　 Ambalaṭṭhikarāhulovādasuttaṃ niṭṭhitaṃ paṭhamaṃ.


