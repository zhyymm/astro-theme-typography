---
title: 中部58经：无畏王子经
pubDate: 2026-01-13
categories: ['巴利三藏']
tags: [中部]
draft: false
---

我曾这样听闻：一时，世尊住在王舍城竹林精舍的松鼠饲养处。于是，无畏王子来到尼乾陀•那塔普塔那里；抵达后，他向尼乾陀•那塔普塔致敬，然后坐在一旁。尼乾陀•那塔普塔对坐在一旁的无畏王子说：“来吧，王子，去驳斥沙门乔达摩吧。如此你将获得美名：‘无畏王子驳斥了神通广大、威德巨大的沙门乔达摩。’”  
“尊者，我如何才能驳斥神通广大、威德巨大的沙门乔达摩呢？”  
“来吧，王子，去沙门乔达摩那里；抵达后，你这样对沙门乔达摩说：‘尊者，如来是否会说出令他人不悦、不乐的话语？’如果沙门乔达摩被这样问，这样回答：‘王子，如来会说出令他人不悦、不乐的话语。’那么你这样对他说：‘尊者，既然如此，你与凡夫有什么不同？凡夫也会说出令他人不悦、不乐的话语。’然而，如果沙门乔达摩被这样问，这样回答：‘王子，如来不会说出令他人不悦、不乐的话语。’那么你这样对他说：‘尊者，既然如此，你为何宣称提婆达多会堕落恶趣、堕入地狱、久住劫中、不可救药？提婆达多却因你的话语而感到愤怒和不满。’王子，沙门乔达摩被问到这个两难的问题时，既不能吐出，也不能咽下。就像一个人喉咙里卡了一根铁刺，他既不能吐出，也不能咽下；同样地，王子，沙门乔达摩被问到这个两难的问题时，既不能吐出，也不能咽下。”“好的，尊者。”无畏王子答应了尼乾陀•那塔普塔，然后从座位上站起来，向尼乾陀•那塔普塔致敬，右绕后，来到世尊那里；抵达后，他向世尊致敬，然后坐在一旁。

无畏王子坐在一旁，仰望太阳，心想：“今天驳斥世尊不是时候。明天我将在我自己的住所驳斥世尊。”他对世尊说：“尊者，愿世尊允诺我明日在我的住所与三位（比丘）一同受用食物。”世尊默然允诺。于是，无畏王子知道世尊允诺后，从座位上站起来，向世尊致敬，右绕后，离开了。于是，世尊在当天夜里过后，清晨时分穿好衣服，手持钵和衣，来到无畏王子的住所；抵达后，坐在准备好的座位上。于是，无畏王子亲手以美味的硬食和软食供养世尊，使世尊饱足、满足。于是，无畏王子在世尊用完餐，手已离钵后，拿起一个较低的座位，坐在一旁。

坐在一旁的无畏王子对世尊说：“尊者，如来是否会说出令他人不悦、不乐的话语？”“王子，在这里，并非一概如此。”“尊者，这样的话，尼乾陀们就错了。”“王子，你为何这样说：‘尊者，这样的话，尼乾陀们就错了’？”“尊者，我曾来到尼乾陀•那塔普塔那里；抵达后，我向尼乾陀•那塔普塔致敬，然后坐在一旁。尊者，尼乾陀•那塔普塔对坐在一旁的我说：‘来吧，王子，去驳斥沙门乔达摩吧。如此你将获得美名：“无畏王子驳斥了神通广大、威德巨大的沙门乔达摩。”’尊者，当他这样说时，我对尼乾陀•那塔普塔说：‘尊者，我如何才能驳斥神通广大、威德巨大的沙门乔达摩呢？’‘来吧，王子，去沙门乔达摩那里；抵达后，你这样对沙门乔达摩说：“尊者，如来是否会说出令他人不悦、不乐的话语？”如果沙门乔达摩被这样问，这样回答：“王子，如来会说出令他人不悦、不乐的话语。”那么你这样对他说：“尊者，既然如此，你与凡夫有什么不同？凡夫也会说出令他人不悦、不乐的话语。”然而，如果沙门乔达摩被这样问，这样回答：“王子，如来不会说出令他人不悦、不乐的话语。”那么你这样对他说：“尊者，既然如此，你为何宣称提婆达多会堕落恶趣、堕入地狱、久住劫中、不可救药？提婆达多却因你的话语而感到愤怒和不满。”王子，沙门乔达摩被问到这个两难的问题时，既不能吐出，也不能咽下。就像一个人喉咙里卡了一根铁刺，他既不能吐出，也不能咽下；同样地，王子，沙门乔达摩被问到这个两难的问题时，既不能吐出，也不能咽下。’”

当时，无畏王子怀里正抱着一个年幼、稚嫩、卧姿的婴儿。于是，世尊对无畏王子说：“王子，你认为如何？如果这个婴儿因你的疏忽或奶妈的疏忽，把木头或石块放进嘴里，你会怎么做？”“尊者，我会把它拿出来。尊者，如果我不能直接拿出来，我会用左手托住他的头，用右手弯曲手指，即使带血也会把它拿出来。这是为什么呢？尊者，因为我对这个婴儿有怜悯之心。”“同样地，王子，如果如来知道某种话语是不真实、不正确、无益的，并且令他人不悦、不乐，如来就不会说这种话语。即使如来知道某种话语是真实、正确、无益的，并且令他人不悦、不乐，如来也不会说这种话语。然而，如果如来知道某种话语是真实、正确、有益的，并且令他人不悦、不乐，如来就会在适当的时机说出这种话语。如果如来知道某种话语是不真实、不正确、无益的，并且令他人喜爱、欢喜，如来也不会说这种话语。即使如来知道某种话语是真实、正确、无益的，并且令他人喜爱、欢喜，如来也不会说这种话语。然而，如果如来知道某种话语是真实、正确、有益的，并且令他人喜爱、欢喜，如来就会在适当的时机说出这种话语。这是为什么呢？王子，因为如来对众生有怜悯之心。”

“尊者，那些刹帝利智者、婆罗门智者、居士智者、沙门智者，他们编造问题，来到如来这里提问，是世尊预先在心中思考过‘那些来问我的人，我将这样回答’，还是当下自然而然地显现出来的？”

“那么，王子，我就反问你，你可以随意回答。王子，你认为你擅长驾驭马车及其部件吗？”

“是的，尊者，我擅长驾驭马车及其部件。”

“王子，你认为如何？如果有人来问你：‘马车的部件叫什么？’你是预先在心中思考过‘那些来问我的人，我将这样回答’，还是当下自然而然地显现出来？”

“尊者，我是一个著名的车夫，擅长驾驭马车及其部件。我熟悉马车的所有部件。那将是当下自然而然地显现出来的。”

“同样地，王子，那些刹帝利智者、婆罗门智者、居士智者、沙门智者，他们编造问题，来到如来这里提问，那是当下自然而然地显现出来的。这是为什么呢？王子，因为如来已善于洞察法界，由于善于洞察法界，那是当下自然而然地显现出来的。”

世尊如此说后，无畏王子对世尊说：“殊胜啊，尊者，殊胜啊，尊者！……（中略）……从今日起，愿世尊接受我为终身皈依的优婆塞。”

无畏王子经第八终。  
巴利语经文  
MN.58/(8) Abhayarājakumārasuttaṃ  
　　 83. Evaṃ me sutaṃ– ekaṃ samayaṃ bhagavā rājagahe viharati veḷuvane kalandakanivāpe. Atha kho abhayo rājakumāro yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ abhivādetvā ekamantaṃ nisīdi. Ekamantaṃ nisinnaṃ kho abhayaṃ rājakumāraṃ nigaṇṭho nāṭaputto etadavoca– “ehi tvaṃ, rājakumāra, samaṇassa gotamassa vādaṃ āropehi. Evaṃ te kalyāṇo kittisaddo abbhuggacchissati– ‘abhayena rājakumārena samaṇassa gotamassa evaṃ mahiddhikassa evaṃ mahānubhāvassa vādo āropito’”ti. “Yathā kathaṃ panāhaṃ, bhante, samaṇassa gotamassa evaṃ mahiddhikassa evaṃ mahānubhāvassa vādaṃ āropessāmī”ti? “Ehi tvaṃ, rājakumāra, yena samaṇo gotamo tenupasaṅkama; upasaṅkamitvā samaṇaṃ gotamaṃ evaṃ vadehi– ‘bhāseyya nu kho, bhante, tathāgato taṃ vācaṃ yā sā vācā paresaṃ appiyā amanāpā’ti? Sace te samaṇo gotamo evaṃ puṭṭho evaṃ byākaroti– ‘bhāseyya, rājakumāra, tathāgato taṃ vācaṃ yā sā vācā paresaṃ appiyā amanāpā’ti, tamenaṃ tvaṃ evaṃ vadeyyāsi– ‘atha kiñcarahi te, bhante, puthujjanena nānākaraṇaṃ? Puthujjanopi hi taṃ vācaṃ bhāseyya yā sā vācā paresaṃ appiyā amanāpā’ti. Sace pana te samaṇo gotamo evaṃ puṭṭho evaṃ byākaroti– ‘na, rājakumāra, tathāgato taṃ vācaṃ bhāseyya yā sā vācā paresaṃ appiyā amanāpā’ti, tamenaṃ tvaṃ evaṃ vadeyyāsi– ‘atha kiñcarahi te, bhante, devadatto byākato– “āpāyiko devadatto, nerayiko devadatto, kappaṭṭho devadatto, atekiccho devadatto”ti? Tāya ca pana te vācāya devadatto kupito ahosi anattamano’ti. Imaṃ kho te, rājakumāra, samaṇo gotamo ubhatokoṭikaṃ pañhaṃ puṭṭho samāno neva sakkhiti uggilituṃ na sakkhiti ogilituṃ. Seyyathāpi nāma purisassa ayosiṅghāṭakaṃ kaṇṭhe vilaggaṃ, so neva sakkuṇeyya uggilituṃ na sakkuṇeyya ogilituṃ; evameva kho te, rājakumāra, samaṇo gotamo imaṃ ubhatokoṭikaṃ pañhaṃ puṭṭho samāno neva sakkhiti uggilituṃ na sakkhiti ogilitun”ti. “Evaṃ, bhante”ti kho abhayo rājakumāro nigaṇṭhassa nāṭaputtassa paṭissutvā uṭṭhāyāsanā nigaṇṭhaṃ nāṭaputtaṃ abhivādetvā padakkhiṇaṃ katvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  
　　 84. Ekamantaṃ nisinnassa kho abhayassa rājakumārassa sūriyaṃ ulloketvā etadahosi– “akālo kho ajja bhagavato vādaṃ āropetuṃ Sve dānāhaṃ sake nivesane bhagavato vādaṃ āropessāmī”ti bhagavantaṃ etadavoca– “adhivāsetu me, bhante, bhagavā svātanāya attacatuttho bhattan”ti. Adhivāsesi bhagavā tuṇhībhāvena. Atha kho abhayo rājakumāro bhagavato adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho bhagavā tassā rattiyā accayena pubbaṇhasamayaṃ nivāsetvā pattacīvaramādāya yena abhayassa rājakumārassa nivesanaṃ tenupasaṅkami; upasaṅkamitvā paññatte āsane nisīdi. Atha kho abhayo rājakumāro bhagavantaṃ paṇītena khādanīyena bhojanīyena sahatthā santappesi sampavāresi. Atha kho abhayo rājakumāro bhagavantaṃ bhuttāviṃ onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdi.  
　　 85. Ekamantaṃ nisinno kho abhayo rājakumāro bhagavantaṃ etadavoca– “bhāseyya nu kho, bhante, tathāgato taṃ vācaṃ yā sā vācā paresaṃ appiyā amanāpā”ti? “Na khvettha, rājakumāra, ekaṃsenā”ti. “Ettha, bhante, anassuṃ nigaṇṭhā”ti. “Kiṃ pana tvaṃ, rājakumāra, evaṃ vadesi– ‘ettha bhante, anassuṃ nigaṇṭhā’”ti? “Idhāhaṃ, bhante, yena nigaṇṭho nāṭaputto tenupasaṅkami; upasaṅkamitvā nigaṇṭhaṃ nāṭaputtaṃ abhivādetvā ekamantaṃ nisīdiṃ. Ekamantaṃ nisinnaṃ kho maṃ, bhante, nigaṇṭho nāṭaputto etadavoca– ‘ehi tvaṃ, rājakumāra, samaṇassa gotamassa vādaṃ āropehi. Evaṃ te kalyāṇo kittisaddo abbhuggacchissati– abhayena rājakumārena samaṇassa gotamassa evaṃ mahiddhikassa evaṃ mahānubhāvassa vādo āropito’ti. Evaṃ vutte, ahaṃ, bhante, nigaṇṭhaṃ nāṭaputtaṃ etadavocaṃ– ‘yathā kathaṃ panāhaṃ bhante, samaṇassa gotamassa evaṃ mahiddhikassa evaṃ mahānubhāvassa vādaṃ āropessāmī’ti? ‘Ehi tvaṃ, rājakumāra, yena samaṇo gotamo tenupasaṅkama; upasaṅkamitvā samaṇaṃ gotamaṃ evaṃ vadehi– bhāseyya nu kho, bhante, tathāgato taṃ vācaṃ yā sā vācā paresaṃ appiyā amanāpāti? Sace te samaṇo gotamo evaṃ puṭṭho evaṃ byākaroti– bhāseyya, rājakumāra, tathāgato taṃ vācaṃ yā sā vācā paresaṃ appiyā amanāpāti, tamenaṃ tvaṃ evaṃ vadeyyāsi– atha kiñcarahi te, bhante, puthujjanena nānākaraṇaṃ? Puthujjanopi hi taṃ vācaṃ bhāseyya yā sā vācā paresaṃ appiyā amanāpāti. Sace pana te samaṇo gotamo evaṃ puṭṭho evaṃ byākaroti– na, rājakumāra, tathāgato taṃ vācaṃ bhāseyya yā sā vācā paresaṃ appiyā amanāpāti, tamenaṃ tvaṃ evaṃ vadeyyāsi – atha kiñcarahi te, bhante, devadatto byākato– āpāyiko devadatto, nerayiko devadatto, kappaṭṭho devadatto, atekiccho devadattoti? Tāya ca pana te vācāya devadatto kupito ahosi anattamanoti. Imaṃ kho te, rājakumāra, samaṇo gotamo ubhatokoṭikaṃ pañhaṃ puṭṭho samāno neva sakkhiti uggilituṃ na sakkhiti ogilituṃ. Seyyathāpi nāma purisassa ayosiṅghāṭakaṃ kaṇṭhe vilaggaṃ, so neva sakkuṇeyya uggilituṃ na sakkuṇeyya ogilituṃ; evameva kho te, rājakumāra, samaṇo gotamo imaṃ ubhatokoṭikaṃ pañhaṃ puṭṭho samāno neva sakkhiti uggilituṃ na sakkhiti ogilitun’”ti.  
　　 86. Tena kho pana samayena daharo kumāro mando uttānaseyyako abhayassa rājakumārassa aṅke nisinno hoti. Atha kho bhagavā abhayaṃ rājakumāraṃ etadavoca– “taṃ kiṃ maññasi, rājakumāra, sacāyaṃ kumāro tuyhaṃ vā pamādamanvāya dhātiyā vā pamādamanvāya kaṭṭhaṃ vā kaṭhalaṃ vā mukhe āhareyya, kinti naṃ kareyyāsī”ti? “Āhareyyassāhaṃ, bhante. Sace, bhante, na sakkuṇeyyaṃ ādikeneva āhattuṃ, vāmena hatthena sīsaṃ pariggahetvā dakkhiṇena hatthena vaṅkaṅguliṃ karitvā salohitampi āhareyyaṃ. Taṃ kissa hetu? Atthi me, bhante, kumāre anukampā”ti. “Evameva kho, rājakumāra, yaṃ tathāgato vācaṃ jānāti abhūtaṃ atacchaṃ anatthasaṃhitaṃ sā ca paresaṃ appiyā amanāpā, na taṃ tathāgato vācaṃ bhāsati. Yampi tathāgato vācaṃ jānāti bhūtaṃ tacchaṃ anatthasaṃhitaṃ sā ca paresaṃ appiyā amanāpā, tampi tathāgato vācaṃ na bhāsati. Yañca kho tathāgato vācaṃ jānāti bhūtaṃ tacchaṃ atthasaṃhitaṃ sā ca paresaṃ appiyā amanāpā, tatra kālaññū tathāgato hoti tassā vācāya veyyākaraṇāya. Yaṃ tathāgato vācaṃ jānāti abhūtaṃ atacchaṃ anatthasaṃhitaṃ sā ca paresaṃ piyā manāpā, na taṃ tathāgato vācaṃ bhāsati. Yampi tathāgato vācaṃ jānāti bhūtaṃ tacchaṃ anatthasaṃhitaṃ sā ca paresaṃ piyā manāpā tampi tathāgato vācaṃ na bhāsati. Yañca tathāgato vācaṃ jānāti bhūtaṃ tacchaṃ atthasaṃhitaṃ sā ca paresaṃ piyā manāpā, tatra kālaññū tathāgato hoti tassā vācāya veyyākaraṇāya. Taṃ kissa hetu? Atthi, rājakumāra, tathāgatassa sattesu anukampā”ti.  
　　 87. “Yeme, bhante, khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṃ abhisaṅkharitvā tathāgataṃ upasaṅkamitvā pucchanti, pubbeva nu kho, etaṃ, bhante bhagavato cetaso parivitakkitaṃ hoti ‘ye maṃ upasaṅkamitvā evaṃ pucchissanti tesāhaṃ evaṃ puṭṭho evaṃ byākarissāmī’ti, udāhu ṭhānasovetaṃ tathāgataṃ paṭibhātī”ti?  
　　 “Tena hi, rājakumāra, taññevettha paṭipucchissāmi, yathā te khameyya tathā naṃ byākareyyāsi. Taṃ kiṃ maññasi, rājakumāra, kusalo tvaṃ rathassa aṅgapaccaṅgānan”ti?  
　　 “Evaṃ, bhante, kusalo ahaṃ rathassa aṅgapaccaṅgānan”ti.  
　　 “Taṃ kiṃ maññasi, rājakumāra, ye taṃ upasaṅkamitvā evaṃ puccheyyuṃ– ‘kiṃ nāmidaṃ rathassa aṅgapaccaṅgan’ti? Pubbeva nu kho te etaṃ cetaso parivitakkitaṃ assa ‘ye maṃ upasaṅkamitvā evaṃ pucchissanti tesāhaṃ evaṃ puṭṭho evaṃ byākarissāmī’ti, udāhu ṭhānasovetaṃ paṭibhāseyyā”ti?  
　　 “Ahañhi, bhante, rathiko saññāto kusalo rathassa aṅgapaccaṅgānaṃ. Sabbāni me rathassa aṅgapaccaṅgāni suviditāni. Ṭhānasovetaṃ maṃ paṭibhāseyyā”ti  
　　 “Evameva kho, rājakumāra, ye te khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṃ abhisaṅkharitvā tathāgataṃ upasaṅkamitvā pucchanti, ṭhānasovetaṃ tathāgataṃ paṭibhāti. Taṃ kissa hetu? Sā hi, rājakumāra, tathāgatassa dhammadhātu suppaṭividdhā yassā dhammadhātuyā suppaṭividdhattā ṭhānasovetaṃ tathāgataṃ paṭibhātī”ti.  
　　 Evaṃ vutte, abhayo rājakumāro bhagavantaṃ etadavoca– “abhikkantaṃ, bhante, abhikkantaṃ, bhante …pe… ajjatagge pāṇupetaṃ saraṇaṃ gatan”ti.  
　　 Abhayarājakumārasuttaṃ niṭṭhitaṃ aṭṭhamaṃ.