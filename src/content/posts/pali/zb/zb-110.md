---
title: 中部110经:满月小经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部110经 满月小经

我曾这样听闻，有一次，佛陀住在舍卫城东园的鹿母讲堂。那时，在布萨日十五日月圆之夜，佛陀被比丘僧团围绕着，露地而坐。于是，佛陀环视了默默无语的比丘僧团，然后对比丘们说：“比丘们，恶人不认识恶人——‘此人是恶人’吗？”“不，世尊。”“善哉，比丘们！比丘们，恶人不认识恶人——‘此人是恶人’，这是不可能的。那么，比丘们，恶人认识善人——‘此人是善人’吗？”“不，世尊。”“善哉，比丘们！比丘们，恶人认识善人——‘此人是善人’，这也是不可能的。比丘们，恶人具足恶法，亲近恶人，作恶思，作恶谋，说恶语，行恶业，持恶见；布施时作恶施。”

“比丘们，恶人如何具足恶法？比丘们，在此，恶人无信、无惭、无愧、少闻、懈怠、失念、恶慧。比丘们，恶人就是这样具足恶法。”

“比丘们，恶人如何亲近恶人？比丘们，在此，恶人的朋友、同伴都是那些无信、无惭、无愧、少闻、懈怠、失念、恶慧的沙门、婆罗门。比丘们，恶人就是这样亲近恶人。”

“比丘们，恶人如何作恶思？比丘们，在此，恶人思惟恼害自己，思惟恼害他人，思惟恼害自己和他人。比丘们，恶人就是这样作恶思。”

“比丘们，恶人如何作恶谋？比丘们，在此，恶人谋划恼害自己，谋划恼害他人，谋划恼害自己和他人。比丘们，恶人就是这样作恶谋。”

“比丘们，恶人如何说恶语？比丘们，在此，恶人说妄语，说离间语，说粗恶语，说绮语。比丘们，恶人就是这样说恶语。”

“比丘们，恶人如何行恶业？比丘们，在此，恶人杀生，不与取，邪淫。比丘们，恶人就是这样行恶业。”

“比丘们，恶人如何持恶见？比丘们，在此，恶人持有这样的见解：‘没有布施，没有祭祀，没有供奉，没有善恶业的果报，没有此世，没有他世，没有母亲，没有父亲，没有化生有情，世间没有正行、正道的沙门、婆罗门，他们通过自己的证知，宣说此世和他世。’比丘们，恶人就是这样持恶见。”

“比丘们，恶人如何作恶施？比丘们，在此，恶人布施时不恭敬，不用心，不欢喜，随意施舍，不抱有善报的见解。比丘们，恶人就是这样作恶施。”

“比丘们，那个恶人具足恶法，亲近恶人，作恶思，作恶谋，说恶语，行恶业，持恶见，作恶施后，在身体坏灭，死后，会投生到恶人所去的地方。比丘们，恶人所去的地方是什么？是地狱或畜生道。”

“比丘们，善人认识善人——‘此人是善人’吗？”“是的，世尊。”“善哉，比丘们！比丘们，善人认识善人——‘此人是善人’，这是可能的。那么，比丘们，善人认识恶人——‘此人是恶人’吗？”“是的，世尊。”“善哉，比丘们！比丘们，善人认识恶人——‘此人是恶人’，这也是可能的。比丘们，善人具足善法，亲近善人，作善思，作善谋，说善语，行善业，持善见；布施时作善施。”

“比丘们，善人如何具足善法？比丘们，在此，善人有信、有惭、有愧、多闻、精进、具念、有慧。比丘们，善人就是这样具足善法。”

“比丘们，善人如何亲近善人？比丘们，在此，善人的朋友、同伴都是那些有信、有惭、有愧、多闻、精进、具念、有慧的沙门、婆罗门。比丘们，善人就是这样亲近善人。”

“比丘们，善人如何作善思？比丘们，在此，善人不思惟恼害自己，不思惟恼害他人，不思惟恼害自己和他人。比丘们，善人就是这样作善思。”

“比丘们，善人如何作善谋？比丘们，在此，善人不谋划恼害自己，不谋划恼害他人，不谋划恼害自己和他人。比丘们，善人就是这样作善谋。”

“比丘们，善人如何说善语？比丘们，在此，善人远离妄语，远离离间语，远离粗恶语，远离绮语。比丘们，善人就是这样说善语。”

“比丘们，善人如何行善业？比丘们，在此，善人远离杀生，远离不与取，远离邪淫。比丘们，善人就是这样行善业。”

“比丘们，善人如何持善见？比丘们，在此，善人持有这样的见解：‘有布施，有祭祀，有供奉，有善恶业的果报，有此世，有他世，有母亲，有父亲，有化生有情，世间有正行、正道的沙门、婆罗门，他们通过自己的证知，宣说此世和他世。’比丘们，善人就是这样持善见。”

“比丘们，善人如何作善施？比丘们，在此，善人布施时恭敬，用心，欢喜，不随意施舍，抱有善报的见解。比丘们，善人就是这样作善施。”

“比丘们，那个善人具足善法，亲近善人，作善思，作善谋，说善语，行善业，持善见，作善施后，在身体坏灭，死后，会投生到善人所去的地方。比丘们，善人所去的地方是什么？是天界或人间。”

佛陀如是说。那些比丘心生欢喜，随喜佛陀所说。

小满月经第十终。
巴利语经文  
MN.110/(10) Cūḷapuṇṇamasuttaṃ  
　　 91. Evaṃ me sutaṃ– ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ tuṇhībhūtaṃ bhikkhusaṅghaṃ anuviloketvā bhikkhū āmantesi – “jāneyya nu kho, bhikkhave, asappuriso asappurisaṃ– ‘asappuriso ayaṃ bhavan’”ti? “No hetaṃ, bhante”. “Sādhu, bhikkhave; aṭṭhānametaṃ, bhikkhave, anavakāso yaṃ asappuriso asappurisaṃ jāneyya– ‘asappuriso ayaṃ bhavan’ti. Jāneyya pana, bhikkhave, asappuriso sappurisaṃ– ‘sappuriso ayaṃ bhavan’”ti? “No hetaṃ, bhante”. “Sādhu, bhikkhave; etampi kho, bhikkhave, aṭṭhānaṃ anavakāso yaṃ asappuriso sappurisaṃ jāneyya– ‘sappuriso ayaṃ bhavan’ti. Asappuriso, bhikkhave, assaddhammasamannāgato hoti, asappurisabhatti hoti, asappurisacintī hoti, asappurisamantī hoti, asappurisavāco hoti, asappurisakammanto hoti, asappurisadiṭṭhi hoti; asappurisadānaṃ deti”.  
　　 “Kathañca, bhikkhave, asappuriso assaddhammasamannāgato hoti? Idha, bhikkhave, asappuriso assaddho hoti, ahiriko hoti, anottappī hoti, appassuto hoti kusīto hoti, muṭṭhassati hoti, duppañño hoti. Evaṃ kho, bhikkhave, asappuriso assaddhammasamannāgato hoti.  
　　 “Kathañca, bhikkhave, asappuriso asappurisabhatti hoti? Idha, bhikkhave, asappurisassa ye te samaṇabrāhmaṇā assaddhā ahirikā anottappino appassutā kusītā muṭṭhassatino duppaññā tyāssa mittā honti te sahāyā. Evaṃ kho, bhikkhave, asappuriso asappurisabhatti hoti.  
　　 “Kathañca, bhikkhave, asappuriso asappurisacintī hoti? Idha, bhikkhave, asappuriso attabyābādhāyapi ceteti, parabyābādhāyapi ceteti, ubhayabyābādhāyapi ceteti. Evaṃ kho, bhikkhave, asappuriso asappurisacintī hoti.  
　　 “Kathañca, bhikkhave, asappuriso asappurisamantī hoti? Idha, bhikkhave, asappuriso attabyābādhāyapi manteti, parabyābādhāyapi manteti, ubhayabyābādhāyapi manteti. Evaṃ kho, bhikkhave, asappuriso asappurisamantī hoti.  
　　 “Kathañca, bhikkhave, asappuriso asappurisavāco hoti? Idha, bhikkhave, asappuriso musāvādī hoti, pisuṇavāco hoti, pharusavāco hoti samphappalāpī hoti. Evaṃ kho, bhikkhave, asappuriso asappurisavāco hoti.  
　　 “Kathañca, bhikkhave, asappuriso asappurisakammanto hoti? Idha bhikkhave, asappuriso pāṇātipātī hoti, adinnādāyī hoti, kāmesumicchācārī hoti. Evaṃ kho, bhikkhave, asappuriso asappurisakammanto hoti.  
　　 “Kathañca, bhikkhave, asappuriso asappurisadiṭṭhi hoti? Idha, bhikkhave, asappuriso evaṃdiṭṭhi hoti– ‘natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā, ye imañca lokaṃ parañca lokaṃ sayaṃ abhiññā sacchikatvā pavedentī’ti. Evaṃ kho, bhikkhave, asappuriso asappurisadiṭṭhi hoti.  
　　 “Kathañca, bhikkhave, asappuriso asappurisadānaṃ deti? Idha, bhikkhave, asappuriso asakkaccaṃ dānaṃ deti, asahatthā dānaṃ deti, acittīkatvā dānaṃ deti, apaviṭṭhaṃ dānaṃ deti anāgamanadiṭṭhiko dānaṃ deti. Evaṃ kho, bhikkhave, asappuriso asappurisadānaṃ deti.  
　　 “So, bhikkhave, asappuriso evaṃ assaddhammasamannāgato, evaṃ asappurisabhatti, evaṃ asappurisacintī, evaṃ asappurisamantī, evaṃ asappurisavāco, evaṃ asappurisakammanto, evaṃ asappurisadiṭṭhi; evaṃ asappurisadānaṃ datvā kāyassa bhedā paraṃ maraṇā yā asappurisānaṃ gati tattha upapajjati. Kā ca, bhikkhave, asappurisānaṃ gati? Nirayo vā tiracchānayoni vā.  
　　 92. “Jāneyya nu kho, bhikkhave, sappuriso sappurisaṃ– ‘sappuriso ayaṃ bhavan’”ti? “Evaṃ bhante”. “Sādhu, bhikkhave; ṭhānametaṃ, bhikkhave, vijjati yaṃ sappuriso sappurisaṃ jāneyya– ‘sappuriso ayaṃ bhavan’ti. Jāneyya pana, bhikkhave, sappuriso asappurisaṃ– ‘asappuriso ayaṃ bhavan’”ti? “Evaṃ, bhante”. “Sādhu, bhikkhave; etampi kho, bhikkhave, ṭhānaṃ vijjati yaṃ sappuriso asappurisaṃ jāneyya– ‘asappuriso ayaṃ bhavan’ti. Sappuriso, bhikkhave, saddhammasamannāgato hoti, sappurisabhatti hoti, sappurisacintī hoti, sappurisamantī hoti, sappurisavāco hoti, sappurisakammanto hoti, sappurisadiṭṭhi hoti; sappurisadānaṃ deti”.  
　　 “Kathañca, bhikkhave, sappuriso saddhammasamannāgato hoti? Idha, bhikkhave, sappuriso saddho hoti, hirimā hoti, ottappī hoti, bahussuto hoti, āraddhavīriyo hoti, upaṭṭhitassati hoti, paññavā hoti. Evaṃ kho, bhikkhave, sappuriso saddhammasamannāgato hoti.  
　　 “Kathañca, bhikkhave, sappuriso sappurisabhatti hoti? Idha, bhikkhave, sappurisassa ye te samaṇabrāhmaṇā saddhā hirimanto ottappino bahussutā āraddhavīriyā upaṭṭhitassatino paññavanto tyāssa mittā honti, te sahāyā. Evaṃ kho, bhikkhave, sappuriso sappurisabhatti hoti.  
　　 “Kathañca, bhikkhave, sappuriso sappurisacintī hoti? Idha, bhikkhave, sappuriso nevattabyābādhāya ceteti, na parabyābādhāya ceteti, na ubhayabyābādhāya ceteti. Evaṃ kho, bhikkhave, sappuriso sappurisacintī hoti.  
　　 “Kathañca, bhikkhave, sappuriso sappurisamantī hoti? Idha, bhikkhave, sappuriso nevattabyābādhāya manteti, na parabyābādhāya manteti, na ubhayabyābādhāya manteti. Evaṃ kho, bhikkhave, sappuriso sappurisamantī hoti.  
　　 “Kathañca, bhikkhave, sappuriso sappurisavāco hoti? Idha, bhikkhave, sappuriso musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti. Evaṃ kho, bhikkhave, sappuriso sappurisavāco hoti.  
　　 “Kathañca, bhikkhave, sappuriso sappurisakammanto hoti? Idha, bhikkhave, sappuriso pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti. Evaṃ kho, bhikkhave, sappuriso sappurisakammanto hoti.  
　　 “Kathañca bhikkhave, sappuriso sappurisadiṭṭhi hoti? Idha, bhikkhave, sappuriso evaṃdiṭṭhi hoti– ‘atthi dinnaṃ, atthi yiṭṭhaṃ, atthi hutaṃ, atthi sukatadukkaṭānaṃ kammānaṃ phalaṃ vipāko, atthi ayaṃ loko atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentī’ti. Evaṃ kho, bhikkhave, sappuriso sappurisadiṭṭhi hoti.  
　　 “Kathañca, bhikkhave, sappuriso sappurisadānaṃ deti? Idha, bhikkhave, sappuriso sakkaccaṃ dānaṃ deti, sahatthā dānaṃ deti, cittīkatvā dānaṃ deti, anapaviṭṭhaṃ dānaṃ deti, āgamanadiṭṭhiko dānaṃ deti. Evaṃ kho, bhikkhave, sappuriso sappurisadānaṃ deti.  
　　 “So, bhikkhave, sappuriso evaṃ saddhammasamannāgato, evaṃ sappurisabhatti, evaṃ sappurisacintī, evaṃ sappurisamantī, evaṃ sappurisavāco, evaṃ sappurisakammanto, evaṃ sappurisadiṭṭhi; evaṃ sappurisadānaṃ datvā kāyassa bhedā paraṃ maraṇā yā sappurisānaṃ gati tattha upapajjati. Kā ca, bhikkhave, sappurisānaṃ gati? Devamahattatā vā manussamahattatā vā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Cūḷapuṇṇamasuttaṃ niṭṭhitaṃ dasamaṃ.  
　　 Devadahavaggo niṭṭhito paṭhamo.  
　　 Tassuddānaṃ–  
　　 Devadahaṃ pañcattayaṃ, kinti-sāma-sunakkhattaṃ.  
　　 Sappāya-gaṇa-gopaka-mahāpuṇṇacūḷapuṇṇañcāti.