---
title: 中部105经:善星经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部105经 善星经

我曾这样听闻：一时，世尊住在毗舍离大林重阁讲堂。那时，许多比丘在世尊面前宣称：“生死已尽，梵行已立，应作已作，不再有后有，我已知晓。”离车子善星听说：“听说许多比丘在世尊面前宣称：‘生死已尽，梵行已立，应作已作，不再有后有，我已知晓。’”于是，离车子善星前往世尊之处，抵达后顶礼世尊，然后坐在一旁。善星离车子坐在一旁，对世尊说：“世尊，我听说：‘听说许多比丘在世尊面前宣称：生死已尽，梵行已立，应作已作，不再有后有，我已知晓。’世尊，这些比丘在世尊面前如实宣称了吗？还是有些比丘出于增上慢而宣称了呢？”

“善星，那些在我面前宣称：‘生死已尽，梵行已立，应作已作，不再有后有，我已知晓’的比丘中，有些比丘是如实宣称，也有一些比丘是出于增上慢而宣称的。善星，那些如实宣称的比丘，他们的确如此；而那些出于增上慢而宣称的比丘，善星，如来会这样想：‘我要为他们说法。’善星，如来就是这样想：‘我要为他们说法。’然而，这里有些愚痴之人，反复编造问题，来到如来面前提问。善星，那时如来虽这样想：‘我要为他们说法’，但也会有所不同。”“世尊，现在正是时候！善逝，现在正是时候！世尊应说法。比丘们听闻世尊的教导后将会记住。”“既然如此，善星，你仔细听，好好思惟，我将解说。”“世尊，是的。”离车子善星回答世尊。世尊如此说道：

“善星，这有五种欲功德。哪五种呢？眼所识的色，是可意、可爱、可喜、引人欲乐、令人染著的；耳所识的声音……鼻所识的气味……舌所识的味道……身所识的触，是可意、可爱、可喜、引人欲乐、令人染著的。善星，这就是五种欲功德。

“善星，这确有可能，即有人在此世间沉迷于世俗的诱惑。善星，沉迷于世俗诱惑的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与不动相关的话题时，他不会倾听，不会留意，不会提起知解之心，也不会亲近那样的人，更不会从中获得满足。善星，譬如，有人长期远离自己的村庄或城镇，他看到另一个人刚从那个村庄或城镇出来。那人就会向他询问那个村庄或城镇的安宁、丰饶和健康状况；那个人也会向他讲述那个村庄或城镇的安宁、丰饶和健康状况。善星，你认为那个人会倾听那个人的话，留意，提起知解之心，亲近那个人，并从中获得满足吗？”“是的，世尊。”“善星，正是如此，这确有可能，即有人在此世间沉迷于世俗的诱惑。善星，沉迷于世俗诱惑的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与不动相关的话题时，他不会倾听，不会留意，不会提起知解之心，也不会亲近那样的人，更不会从中获得满足。他应被理解为：‘这个人解脱了不动结，沉迷于世俗的诱惑。’

“善星，这确有可能，即有人在此世间沉迷于不动。善星，沉迷于不动的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与世俗诱惑相关的话题时，他不会倾听，不会留意，不会提起知解之心，也不会亲近那样的人，更不会从中获得满足。善星，譬如，一片黄叶从树上落下，不可能再变绿；同样，善星，沉迷于不动的人，他的世俗诱惑之结已断除。他应被理解为：‘这个人解脱了世俗诱惑之结，沉迷于不动。’

“善星，这确有可能，即有人在此世间沉迷于无所有处。善星，沉迷于无所有处的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与不动相关的话题时，他不会倾听，不会留意，不会提起知解之心，也不会亲近那样的人，更不会从中获得满足。善星，譬如，一块大石头被劈成两半，不可能再合拢；同样，善星，沉迷于无所有处的人，他的不动之结已断裂。他应被理解为：‘这个人解脱了不动之结，沉迷于无所有处。’

“善星，这确有可能，即有人在此世间沉迷于非想非非想处。善星，沉迷于非想非非想处的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与无所有处相关的话题时，他不会倾听，不会留意，不会提起知解之心，也不会亲近那样的人，更不会从中获得满足。善星，譬如，一个人吃过美味的食物后会将其丢弃。善星，你认为那个人还会想再次吃那份食物吗？”“不会的，世尊。”“这是什么原因呢？”“因为，世尊，那份食物已被视为令人厌恶的。”“善星，正是如此，沉迷于非想非非想处的人，他的无所有处之结已被抛弃。他应被理解为：‘这个人解脱了无所有处之结，沉迷于非想非非想处。’

“善星，这确有可能，即有人在此世间如实解脱于涅槃。善星，如实解脱于涅槃的人，相应的话题就会出现，他会思惟、观察符合其本性之事，他会亲近那样的人，并从中获得满足；然而，当谈论与非想非非想处相关的话题时，他不会倾听，不会留意，不会提起知解之心，也不会亲近那样的人，更不会从中获得满足。善星，譬如，一棵棕榈树被砍掉树梢，不可能再发芽；同样，善星，如实解脱于涅槃的人，他的非想非非想处之结已被斩草除根，像棕榈树桩一样，无法再生，将来不会再产生。他应被理解为：‘这个人解脱了非想非非想处之结，如实解脱于涅槃。’”

“善星，这确有可能，即有些比丘会这样想：‘沙门所说的渴爱是毒箭，无明是毒素，因为贪欲而受苦。我的渴爱毒箭已拔除，无明毒素已清除，我已如实解脱于涅槃。’然而，他的这种想法并不真实。他会去追求那些对如实解脱于涅槃的人不适宜的事物；他会用眼睛追求不适宜的色，用耳朵追求不适宜的声音，用鼻子追求不适宜的气味，用舌头追求不适宜的味道，用身体追求不适宜的触，用意念追求不适宜的法。当他用眼睛追求不适宜的色，用耳朵追求不适宜的声音，用鼻子追求不适宜的气味，用舌头追求不适宜的味道，用身体追求不适宜的触，用意念追求不适宜的法时，贪欲就会污染他的心。他因贪欲污染的心而遭受死亡或濒临死亡的痛苦。

“善星，譬如，一个人被一支涂有剧毒的箭射中。他的亲朋好友会为他请来一位外科医生。那位外科医生会用刀切开伤口。切开伤口后，他会用探针探寻毒箭。探寻到毒箭后，他会拔出毒箭，并清除残余的毒素。当他知道毒素已清除但仍有残余时，他会这样说：‘喂，这个人，你的毒箭已拔出，毒素已清除，但仍有残余。这不会对你造成危险。你应该吃适合的食物，不要吃不适合的食物，以免伤口流脓。你应该按时清洗伤口，按时涂抹伤口，以免不按时清洗伤口、不按时涂抹伤口而导致伤口被脓血浸染。不要在风吹日晒下活动，以免在风吹日晒下活动时，灰尘和碎屑污染伤口。喂，这个人，你应该保护伤口，让它愈合。’然而，他会认为：‘我的毒箭已拔出，毒素已清除，没有残余。这不会对我造成危险。’他会吃不适合的食物。当他吃不适合的食物时，伤口就会流脓。他不会按时清洗伤口，也不会按时涂抹伤口。当他没有按时清洗伤口、没有按时涂抹伤口时，脓血就会浸染伤口。他会在风吹日晒下活动。当他在风吹日晒下活动时，灰尘和碎屑就会污染伤口。他不会保护伤口，也不会让伤口愈合。由于他这些不适合的行为，以及残余的毒素，两者结合，伤口就会恶化。他会因伤口恶化而遭受死亡或濒临死亡的痛苦。

“善星，正是如此，这确有可能，即有些比丘会这样想：‘沙门所说的渴爱是毒箭，无明是毒素，因为贪欲而受苦。我的渴爱毒箭已拔除，无明毒素已清除，我已如实解脱于涅槃。’然而，他的这种想法并不真实。他会去追求那些对如实解脱于涅槃的人不适宜的事物；他会用眼睛追求不适宜的色，用耳朵追求不适宜的声音，用鼻子追求不适宜的气味，用舌头追求不适宜的味道，用身体追求不适宜的触，用意念追求不适宜的法。当他用眼睛追求不适宜的色，用耳朵追求不适宜的声音，用鼻子追求不适宜的气味，用舌头追求不适宜的味道，用身体追求不适宜的触，用意念追求不适宜的法时，贪欲就会污染他的心。他因贪欲污染的心而遭受死亡或濒临死亡的痛苦。善星，在圣者的律中，所谓死亡，是指舍弃学处而退转；善星，所谓濒临死亡的痛苦，是指犯下任何污染的罪过。

“善星，这确有可能，即有些比丘会这样想：‘沙门所说的渴爱是毒箭，无明是毒素，因为贪欲而受苦。我的渴爱毒箭已拔除，无明毒素已清除，我已如实解脱于涅槃。’当他如实解脱于涅槃时，他不会去追求那些对如实解脱于涅槃的人不适宜的事物；他不会用眼睛追求不适宜的色，不会用耳朵追求不适宜的声音，不会用鼻子追求不适宜的气味，不会用舌头追求不适宜的味道，不会用身体追求不适宜的触，不会用意念追求不适宜的法。当他不用眼睛追求不适宜的色，不用耳朵追求不适宜的声音，不用鼻子追求不适宜的气味，不用舌头追求不适宜的味道，不用身体追求不适宜的触，不用意念追求不适宜的法时，贪欲就不会污染他的心。他因心未被贪欲污染而不会遭受死亡或濒临死亡的痛苦。

“善星，譬如，一个人被一支涂有剧毒的箭射中。他的亲朋好友会为他请来一位外科医生。那位外科医生会用刀切开伤口。切开伤口后，他会用探针探寻毒箭。探寻到毒箭后，他会拔出毒箭，并清除无残余的毒素。当他知道毒素已清除且无残余时，他会这样说：‘喂，这个人，你的毒箭已拔出，毒素已清除，没有残余。这不会对你造成危险。你应该吃适合的食物，不要吃不适合的食物，以免伤口流脓。你应该按时清洗伤口，按时涂抹伤口。以免不按时清洗伤口、不按时涂抹伤口而导致伤口被脓血浸染。不要在风吹日晒下活动，以免在风吹日晒下活动时，灰尘和碎屑污染伤口。喂，这个人，你应该保护伤口，让它愈合。’他会认为：‘我的毒箭已拔出，毒素已清除，没有残余。这不会对我造成危险。’他会吃适合的食物。当他吃适合的食物时，伤口就不会流脓。他会按时清洗伤口，按时涂抹伤口。当他按时清洗伤口、按时涂抹伤口时，脓血就不会浸染伤口。他不会在风吹日晒下活动。当他不在风吹日晒下活动时，灰尘和碎屑就不会污染伤口。他会保护伤口，让伤口愈合。由于他这些适合的行为，以及被清除且无残余的毒素，两者结合，伤口就会愈合。他会因伤口愈合、皮肤完好而不会遭受死亡或濒临死亡的痛苦。

“善星，正是如此，这确有可能，即有些比丘会这样想：‘沙门所说的渴爱是毒箭，无明是毒素，因为贪欲而受苦。我的渴爱毒箭已拔除，无明毒素已清除，我已如实解脱于涅槃。’当他如实解脱于涅槃时，他不会去追求那些对如实解脱于涅槃的人不适宜的事物；他不会用眼睛追求不适宜的色，不会用耳朵追求不适宜的声音，不会用鼻子追求不适宜的气味，不会用舌头追求不适宜的味道，不会用身体追求不适宜的触，不会用意念追求不适宜的法。当他不用眼睛追求不适宜的色，不用耳朵追求不适宜的声音，不用鼻子追求不适宜的气味，不用舌头追求不适宜的味道，不用身体追求不适宜的触，不用意念追求不适宜的法时，贪欲就不会污染他的心。他因心未被贪欲污染而不会遭受死亡或濒临死亡的痛苦。

“善星，我所做的这个比喻是为了说明其意义。这里的意义是：善星，所谓伤口，是指六种内处；善星，所谓毒素，是指无明；善星，所谓毒箭，是指渴爱；善星，所谓探针，是指念住；善星，所谓刀，是指圣慧；善星，所谓外科医生，是指如来、阿罗汉、正等正觉者。

“善星，一个比丘既然已在六触处保持自制，并知道‘取是苦的根源’，那么他已无取，已因取灭尽而解脱，又怎会把身体投入取中，或在心中生起取念呢？这不可能。善星，譬如，有一杯水，色泽、香气、味道都很好；但它混合了毒药。这时，一个人来了，他想活命，不想死；想快乐，厌恶痛苦。善星，你认为那个人会喝那杯水吗？他知道：‘我喝了它就会遭受死亡或濒临死亡的痛苦。’” “不会的，世尊。”“善星，正是如此，一个比丘既然已在六触处保持自制，并知道‘取是苦的根源’，那么他已无取，已因取灭尽而解脱，又怎会把身体投入取中，或在心中生起取念呢？这不可能。善星，譬如，有一条毒蛇，剧毒无比。这时，一个人来了，他想活命，不想死；想快乐，厌恶痛苦。善星，你认为那个人会把手或指头伸给那条剧毒的毒蛇吗？他知道：‘我被它咬了就会遭受死亡或濒临死亡的痛苦。’” “不会的，世尊。”“善星，正是如此，一个比丘既然已在六触处保持自制，并知道‘取是苦的根源’，那么他已无取，已因取灭尽而解脱，又怎会把身体投入取中，或在心中生起取念呢？这不可能。”

世尊如是说。善星离车子心满意足地认可世尊所说。

善星经第五终。
巴利语经文  
MN.105/(5) Sunakkhattasuttaṃ  
　　 55. Evaṃ me sutaṃ– ekaṃ samayaṃ bhagavā vesāliyaṃ viharati mahāvane kūṭāgārasālāyaṃ. Tena kho pana samayena sambahulehi bhikkhūhi bhagavato santike aññā byākatā hoti– “‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmā”ti. Assosi kho sunakkhatto licchaviputto– “sambahulehi kira bhikkhūhi bhagavato santike aññā byākatā hoti– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmā”ti. Atha kho sunakkhatto licchaviputto yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho sunakkhatto licchaviputto bhagavantaṃ etadavoca– “sutaṃ metaṃ, bhante– ‘sambahulehi kira bhikkhūhi bhagavato santike aññā byākatā– khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmā”ti. “Ye te, bhante, bhikkhū bhagavato santike aññaṃ byākaṃsu– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmā”ti, kacci te, bhante, bhikkhū sammadeva aññaṃ byākaṃsu udāhu santetthekacce bhikkhū adhimānena aññaṃ byākaṃsūti?  
　　 56. “Ye te, sunakkhatta, bhikkhū mama santike aññaṃ byākaṃsu– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmā”ti “Santetthekacce bhikkhū sammadeva aññaṃ byākaṃsu, santi panidhekacce bhikkhū adhimānenapi aññaṃ byākaṃsu. Tatra, sunakkhatta, ye te bhikkhū sammadeva aññaṃ byākaṃsu tesaṃ taṃ tatheva hoti; ye pana te bhikkhū adhimānena aññaṃ byākaṃsu tatra, sunakkhatta, tathāgatassa evaṃ hoti– ‘dhammaṃ nesaṃ desessan’ti. Evañcettha, sunakkhatta, tathāgatassa hoti– ‘dhammaṃ nesaṃ desessan’ti. Atha ca panidhekacce moghapurisā pañhaṃ abhisaṅkharitvā abhisaṅkharitvā tathāgataṃ upasaṅkamitvā pucchanti. Tatra, sunakkhatta, yampi tathāgatassa evaṃ hoti– ‘dhammaṃ nesaṃ desessan’ti tassapi hoti aññathattan”ti. “Etassa bhagavā kālo, etassa sugata kālo, yaṃ bhagavā dhammaṃ deseyya. Bhagavato sutvā bhikkhū dhāressantī”ti. “Tena hi, sunakkhatta suṇāhi, sādhukaṃ manasi karohi bhāsissāmī”ti. “Evaṃ, bhante”ti kho sunakkhatto licchaviputto bhagavato paccassosi. Bhagavā etadavoca–  
　　 57. “Pañca kho ime, sunakkhatta, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā …pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā– ime kho, sunakkhatta, pañca kāmaguṇā.  
　　 58. “Ṭhānaṃ kho panetaṃ, sunakkhatta, vijjati yaṃ idhekacco purisapuggalo lokāmisādhimutto assa. Lokāmisādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati; āneñjapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti, na ca taṃ purisaṃ bhajati, na ca tena vittiṃ āpajjati. Seyyathāpi, sunakkhatta, puriso sakamhā gāmā vā nigamā vā ciravippavuttho assa. So aññataraṃ purisaṃ passeyya tamhā gāmā vā nigamā vā acirapakkantaṃ. So taṃ purisaṃ tassa gāmassa vā nigamassa vā khematañca subhikkhatañca appābādhatañca puccheyya; tassa so puriso tassa gāmassa vā nigamassa vā khematañca subhikkhatañca appābādhatañca saṃseyya. Taṃ kiṃ maññasi, sunakkhatta, api nu so puriso tassa purisassa sussūseyya, sotaṃ odaheyya, aññā cittaṃ upaṭṭhāpeyya, tañca purisaṃ bhajeyya, tena ca vittiṃ āpajjeyyā”ti? “Evaṃ, bhante”. “Evameva kho, sunakkhatta, ṭhānametaṃ vijjati yaṃ idhekacco purisapuggalo lokāmisādhimutto assa. Lokāmisādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati; āneñjapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti, na ca taṃ purisaṃ bhajati, na ca tena vittiṃ āpajjati. So evamassa veditabbo– ‘āneñjasaṃyojanena hi kho visaṃyutto lokāmisādhimutto purisapuggalo’”ti.  
　　 59. “Ṭhānaṃ kho panetaṃ, sunakkhatta, vijjati yaṃ idhekacco purisapuggalo āneñjādhimutto assa. Āneñjādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati; lokāmisapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti, na ca taṃ purisaṃ bhajati, na ca tena vittiṃ āpajjati. Seyyathāpi, sunakkhatta, paṇḍupalāso bandhanā pavutto abhabbo haritattāya; evameva kho, sunakkhatta, āneñjādhimuttassa purisapuggalassa ye lokāmisasaṃyojane se pavutte. So evamassa veditabbo– ‘lokāmisasaṃyojanena hi kho visaṃyutto āneñjādhimutto purisapuggalo’”ti.  
　　 60. “Ṭhānaṃ kho panetaṃ, sunakkhatta, vijjati yaṃ idhekacco purisapuggalo ākiñcaññāyatanādhimutto assa. Ākiñcaññāyatanādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati āneñjapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti na ca taṃ purisaṃ bhajati, na ca tena vittiṃ āpajjati. Seyyathāpi, sunakkhatta, puthusilā dvedhābhinnā appaṭisandhikā hoti; evameva kho, sunakkhatta, ākiñcaññāyatanādhimuttassa purisapuggalassa ye āneñjasaṃyojane se bhinne. So evamassa veditabbo– ‘āneñjasaṃyojanena hi kho visaṃyutto ākiñcaññāyatanādhimutto purisapuggalo’”ti.  
　　 61. “Ṭhānaṃ kho panetaṃ, sunakkhatta, vijjati yaṃ idhekacco purisapuggalo nevasaññānāsaññāyatanādhimutto assa. Nevasaññānāsaññāyatanādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati; ākiñcaññāyatanapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti, na ca taṃ purisaṃ bhajati, na ca tena vittiṃ āpajjati. Seyyathāpi, sunakkhatta, puriso manuññabhojanaṃ bhuttāvī chaḍḍeyya. Taṃ kiṃ maññasi, sunakkhatta, api nu tassa purisassa tasmiṃ bhatte puna bhottukamyatā assā”ti? “No hetaṃ, bhante”. “Taṃ kissa hetu”? “Aduñhi, bhante, bhattaṃ paṭikūla-sammatan”ti. “Evameva kho, sunakkhatta, nevasaññānāsaññāyatanādhimuttassa purisapuggalassa ye ākiñcaññāyatanasaṃyojane se vante. So evamassa veditabbo– ‘ākiñcaññāyatanasaṃyojanena hi kho visaṃyutto nevasaññānāsaññāyatanādhimutto purisapuggalo’ti.  
　　 62. “Ṭhānaṃ kho panetaṃ, sunakkhatta, vijjati yaṃ idhekacco purisapuggalo sammā nibbānādhimutto assa. Sammā nibbānādhimuttassa kho, sunakkhatta, purisapuggalassa tappatirūpī ceva kathā saṇṭhāti, tadanudhammañca anuvitakketi, anuvicāreti, tañca purisaṃ bhajati, tena ca vittiṃ āpajjati; nevasaññānā-saññāyatanapaṭisaṃyuttāya ca pana kathāya kacchamānāya na sussūsati, na sotaṃ odahati, na aññā cittaṃ upaṭṭhāpeti, na ca taṃ purisaṃ bhajati, na ca tena vittiṃ āpajjati. Seyyathāpi, sunakkhatta, tālo matthakacchinno abhabbo puna viruḷhiyā; evameva kho, sunakkhatta, sammā nibbānādhimuttassa purisapuggalassa ye nevasaññānāsaññāyatanasaṃyojane se ucchinnamūle tālāvatthukate anabhāvaṃkate āyatiṃ anuppādadhamme. So evamassa veditabbo– ‘nevasaññānāsaññāyatana-saṃyojanena hi kho visaṃyutto sammā nibbānādhimutto purisapuggalo’”ti.  
　　 63. “Ṭhānaṃ kho panetaṃ, sunakkhatta, vijjati yaṃ idhekaccassa bhikkhuno evamassa– ‘taṇhā kho sallaṃ samaṇena vuttaṃ, avijjāvisadoso, chandarāgabyāpādena ruppati. Taṃ me taṇhāsallaṃ pahīnaṃ, apanīto avijjāvisadoso, sammā nibbānādhimuttohamasmī’ti. Evaṃmāni assa atathaṃ samānaṃ. So yāni sammā nibbānādhimuttassa asappāyāni tāni anuyuñjeyya; asappāyaṃ cakkhunā rūpadassanaṃ anuyuñjeyya, asappāyaṃ sotena saddaṃ anuyuñjeyya, asappāyaṃ ghānena gandhaṃ anuyuñjeyya, asappāyaṃ jivhāya rasaṃ anuyuñjeyya, asappāyaṃ kāyena phoṭṭhabbaṃ anuyuñjeyya asappāyaṃ manasā dhammaṃ anuyuñjeyya. Tassa asappāyaṃ cakkhunā rūpadassanaṃ anuyuttassa, asappāyaṃ sotena saddaṃ anuyuttassa, asappāyaṃ ghānena gandhaṃ anuyuttassa, asappāyaṃ jivhāya rasaṃ anuyuttassa, asappāyaṃ kāyena phoṭṭhabbaṃ anuyuttassa, asappāyaṃ manasā dhammaṃ anuyuttassa rāgo cittaṃ anuddhaṃseyya. So rāgānuddhaṃsitena cittena maraṇaṃ vā nigaccheyya maraṇamattaṃ vā dukkhaṃ.  
　　 “Seyyathāpi, sunakkhatta, puriso sallena viddho assa savisena gāḷhūpalepanena. Tassa mittāmaccā ñātisālohitā bhisakkaṃ sallakattaṃ upaṭṭhāpeyyuṃ. Tassa so bhisakko sallakatto satthena vaṇamukhaṃ parikanteyya. Satthena vaṇamukhaṃ parikantitvā esaniyā sallaṃ eseyya. Esaniyā sallaṃ esitvā sallaṃ abbuheyya, apaneyya visadosaṃ sa-upādisesaṃ. Sa-upādisesoti jānamāno so evaṃ vadeyya– ‘ambho purisa, ubbhataṃ kho te sallaṃ, apanīto visadoso sa-upādiseso. Analañca te antarāyāya. Sappāyāni ceva bhojanāni bhuñjeyyāsi, mā te asappāyāni bhojanāni bhuñjato vaṇo assāvī assa. Kālena kālañca vaṇaṃ dhoveyyāsi, kālena kālaṃ vaṇamukhaṃ ālimpeyyāsi, mā te na kālena kālaṃ vaṇaṃ dhovato na kālena kālaṃ vaṇamukhaṃ ālimpato pubbalohitaṃ vaṇamukhaṃ pariyonandhi. Mā ca vātātape cārittaṃ anuyuñji, mā te vātātape cārittaṃ anuyuttassa rajosūkaṃ vaṇamukhaṃ anuddhaṃsesi. Vaṇānurakkhī ca, ambho purisa, vihareyyāsi vaṇasāropī’ti. Tassa evamassa– ‘ubbhataṃ kho me sallaṃ, apanīto visadoso anupādiseso. Analañca me antarāyāyā’ti. So asappāyāni ceva bhojanāni bhuñjeyya. Tassa asappāyāni bhojanāni bhuñjato vaṇo assāvī assa. Na ca kālena kālaṃ vaṇaṃ dhoveyya, na ca kālena kālaṃ vaṇamukhaṃ ālimpeyya. Tassa na kālena kālaṃ vaṇaṃ dhovato, na kālena kālaṃ vaṇamukhaṃ ālimpato pubbalohitaṃ vaṇamukhaṃ pariyonandheyya. Vātātape ca cārittaṃ anuyuñjeyya. Tassa vātātape cārittaṃ anuyuttassa rajosūkaṃ vaṇamukhaṃ anuddhaṃseyya. Na ca vaṇānurakkhī vihareyya na vaṇasāropī. Tassa imissā ca asappāyakiriyāya, asuci visadoso apanīto sa-upādiseso tadubhayena vaṇo puthuttaṃ gaccheyya. So puthuttaṃ gatena vaṇena maraṇaṃ vā nigaccheyya maraṇamattaṃ vā dukkhaṃ.  
　　 “Evameva kho, sunakkhatta, ṭhānametaṃ vijjati yaṃ idhekaccassa bhikkhuno evamassa– ‘taṇhā kho sallaṃ samaṇena vuttaṃ, avijjāvisadoso chandarāgabyāpādena ruppati. Taṃ me taṇhāsallaṃ pahīnaṃ, apanīto avijjāvisadoso, sammā nibbānādhimuttohamasmī’ti. Evaṃmāni assa atathaṃ samānaṃ. So yāni sammā nibbānādhimuttassa asappāyāni tāni anuyuñjeyya, asappāyaṃ cakkhunā rūpadassanaṃ anuyuñjeyya, asappāyaṃ sotena saddaṃ anuyuñjeyya, asappāyaṃ ghānena gandhaṃ anuyuñjeyya, asappāyaṃ jivhāya rasaṃ anuyuñjeyya, asappāyaṃ kāyena phoṭṭhabbaṃ anuyuñjeyya, asappāyaṃ manasā dhammaṃ anuyuñjeyya. Tassa asappāyaṃ cakkhunā rūpadassanaṃ anuyuttassa, asappāyaṃ sotena saddaṃ anuyuttassa, asappāyaṃ ghānena gandhaṃ anuyuttassa, asappāyaṃ jivhāya rasaṃ anuyuttassa, asappāyaṃ kāyena phoṭṭhabbaṃ anuyuttassa, asappāyaṃ manasā dhammaṃ anuyuttassa rāgo cittaṃ anuddhaṃseyya. So rāgānuddhaṃsitena cittena maraṇaṃ vā nigaccheyya maraṇamattaṃ vā dukkhaṃ. Maraṇañhetaṃ, sunakkhatta, ariyassa vinaye yo sikkhaṃ paccakkhāya hīnāyāvattati; maraṇamattañhetaṃ, sunakkhatta, dukkhaṃ yaṃ aññataraṃ saṃkiliṭṭhaṃ āpattiṃ āpajjati.  
　　 64. “Ṭhānaṃ kho panetaṃ, sunakkhatta, vijjati yaṃ idhekaccassa bhikkhuno evamassa– ‘taṇhā kho sallaṃ samaṇena vuttaṃ, avijjāvisadoso chandarāgabyāpādena ruppati. Taṃ me taṇhāsallaṃ pahīnaṃ, apanīto avijjāvisadoso, sammā nibbānādhimuttohamasmī’ti. Sammā nibbānādhimuttasseva sato so yāni sammā nibbānādhimuttassa asappāyāni tāni nānuyuñjeyya, asappāyaṃ cakkhunā rūpadassanaṃ nānuyuñjeyya, asappāyaṃ sotena saddaṃ nānuyuñjeyya, asappāyaṃ ghānena gandhaṃ nānuyuñjeyya, asappāyaṃ jivhāya rasaṃ nānuyuñjeyya, asappāyaṃ kāyena phoṭṭhabbaṃ nānuyuñjeyya, asappāyaṃ manasā dhammaṃ nānuyuñjeyya. Tassa asappāyaṃ cakkhunā rūpadassanaṃ nānuyuttassa, asappāyaṃ sotena saddaṃ nānuyuttassa, asappāyaṃ ghānena gandhaṃ nānuyuttassa, asappāyaṃ jivhāya rasaṃ nānuyuttassa, asappāyaṃ kāyena phoṭṭhabbaṃ nānuyuttassa, asappāyaṃ manasā dhammaṃ nānuyuttassa rāgo cittaṃ nānuddhaṃseyya. So na rāgānuddhaṃsitena cittena neva maraṇaṃ vā nigaccheyya na maraṇamattaṃ vā dukkhaṃ.  
　　 “Seyyathāpi, sunakkhatta, puriso sallena viddho assa savisena gāḷhūpalepanena. Tassa mittāmaccā ñātisālohitā bhisakkaṃ sallakattaṃ upaṭṭhāpeyyuṃ. Tassa so bhisakko sallakatto satthena vaṇamukhaṃ parikanteyya. Satthena vaṇamukhaṃ parikantitvā esaniyā sallaṃ eseyya. Esaniyā sallaṃ esitvā sallaṃ abbuheyya, apaneyya visadosaṃ anupādisesaṃ. Anupādisesoti jānamāno so evaṃ vadeyya– ‘ambho purisa, ubbhataṃ kho te sallaṃ, apanīto visadoso anupādiseso. Analañca te antarāyāya. Sappāyāni ceva bhojanāni bhuñjeyyāsi, mā te asappāyāni bhojanāni bhuñjato vaṇo assāvī assa. Kālena kālañca vaṇaṃ dhoveyyāsi, kālena kālaṃ vaṇamukhaṃ ālimpeyyāsi. Mā te na kālena kālaṃ vaṇaṃ dhovato na kālena kālaṃ vaṇamukhaṃ ālimpato pubbalohitaṃ vaṇamukhaṃ pariyonandhi. Mā ca vātātape cārittaṃ anuyuñji, mā te vātātape cārittaṃ anuyuttassa rajosūkaṃ vaṇamukhaṃ anuddhaṃsesi Vaṇānurakkhī ca, ambho purisa, vihareyyāsi vaṇasāropī’ti. Tassa evamassa– ‘ubbhataṃ kho me sallaṃ, apanīto visadoso anupādiseso. Analañca me antarāyāyā’ti. So sappāyāni ceva bhojanāni bhuñjeyya. Tassa sappāyāni bhojanāni bhuñjato vaṇo na assāvī assa. Kālena kālañca vaṇaṃ dhoveyya, kālena kālaṃ vaṇamukhaṃ ālimpeyya. Tassa kālena kālaṃ vaṇaṃ dhovato kālena kālaṃ vaṇamukhaṃ ālimpato na pubbalohitaṃ vaṇamukhaṃ pariyonandheyya. Na ca vātātape cārittaṃ anuyuñjeyya. Tassa vātātape cārittaṃ ananuyuttassa rajosūkaṃ vaṇamukhaṃ nānuddhaṃseyya. Vaṇānurakkhī ca vihareyya vaṇasāropī. Tassa imissā ca sappāyakiriyāya asu ca visadoso apanīto anupādiseso tadubhayena vaṇo viruheyya. So ruḷhena vaṇena sañchavinā neva maraṇaṃ vā nigaccheyya na maraṇamattaṃ vā dukkhaṃ.  
　　 “Evameva kho, sunakkhatta, ṭhānametaṃ vijjati yaṃ idhekaccassa bhikkhuno evamassa– ‘taṇhā kho sallaṃ samaṇena vuttaṃ, avijjāvisadoso chandarāgabyāpādena ruppati. Taṃ me taṇhāsallaṃ pahīnaṃ, apanīto avijjāvisadoso, sammā nibbānādhimuttohamasmī’ti. Sammā nibbānādhimuttasseva sato so yāni sammā nibbānādhimuttassa asappāyāni tāni nānuyuñjeyya, asappāyaṃ cakkhunā rūpadassanaṃ nānuyuñjeyya, asappāyaṃ sotena saddaṃ nānuyuñjeyya, asappāyaṃ ghānena gandhaṃ nānuyuñjeyya, asappāyaṃ jivhāya rasaṃ nānuyuñjeyya, asappāyaṃ kāyena phoṭṭhabbaṃ nānuyuñjeyya, asappāyaṃ manasā dhammaṃ nānuyuñjeyya. Tassa asappāyaṃ cakkhunā rūpadassanaṃ nānuyuttassa, asappāyaṃ sotena saddaṃ nānuyuttassa, asappāyaṃ ghānena gandhaṃ nānuyuttassa, asappāyaṃ jivhāya rasaṃ nānuyuttassa, asappāyaṃ kāyena phoṭṭhabbaṃ nānuyuttassa, asappāyaṃ manasā dhammaṃ nānuyuttassa, rāgo cittaṃ nānuddhaṃseyya. So na rāgānuddhaṃsitena cittena neva maraṇaṃ vā nigaccheyya na maraṇamattaṃ vā dukkhaṃ.  
　　 65. “Upamā kho me ayaṃ, sunakkhatta, katā atthassa viññāpanāya. Ayaṃyevettha attho– vaṇoti kho, sunakkhatta, channetaṃ ajjhattikānaṃ āyatanānaṃ adhivacanaṃ; visadosoti kho, sunakkhatta, avijjāyetaṃ adhivacanaṃ; sallanti kho, sunakkhatta, taṇhāyetaṃ adhivacanaṃ; esanīti kho, sunakkhatta, satiyāyetaṃ adhivacanaṃ; satthanti kho, sunakkhatta, ariyāyetaṃ paññāya adhivacanaṃ; bhisakko sallakattoti kho, sunakkhatta, tathāgatassetaṃ adhivacanaṃ arahato sammāsambuddhassa.  
　　 “So vata, sunakkhatta, bhikkhu chasu phassāyatanesu saṃvutakārī ‘upadhi dukkhassa mūlan’ti– iti viditvā nirupadhi upadhisaṅkhaye vimutto upadhismiṃ vā kāyaṃ upasaṃharissati cittaṃ vā uppādessatīti– netaṃ ṭhānaṃ vijjati. Seyyathāpi, sunakkhatta, āpānīyakaṃso vaṇṇasampanno gandhasampanno rasasampanno; so ca kho visena saṃsaṭṭho. Atha puriso āgaccheyya jīvitukāmo amaritukāmo sukhakāmo dukkhapaṭikūlo. Taṃ kiṃ maññasi, sunakkhatta, api nu so puriso amuṃ āpānīyakaṃsaṃ piveyya yaṃ jaññā– ‘imāhaṃ pivitvā maraṇaṃ vā nigacchāmi maraṇamattaṃ vā dukkhan’”ti? “No hetaṃ, bhante”. “Evameva kho, sunakkhatta, so vata bhikkhu chasu phassāyatanesu saṃvutakārī ‘upadhi dukkhassa mūlan’ti– iti viditvā nirupadhi upadhisaṅkhaye vimutto upadhismiṃ vā kāyaṃ upasaṃharissati cittaṃ vā uppādessatīti– netaṃ ṭhānaṃ vijjati. Seyyathāpi, sunakkhatta, āsīviso ghoraviso. Atha puriso āgaccheyya jīvitukāmo amaritukāmo sukhakāmo dukkhapaṭikūlo. Taṃ kiṃ maññasi, sunakkhatta, api nu so puriso amussa āsīvisassa ghoravisassa hatthaṃ vā aṅguṭṭhaṃ vā dajjā yaṃ jaññā– ‘imināhaṃ daṭṭho maraṇaṃ vā nigacchāmi maraṇamattaṃ vā dukkhan’”ti? “No hetaṃ, bhante”. “Evameva kho, sunakkhatta, so vata bhikkhu chasu phassāyatanesu saṃvutakārī ‘upadhi dukkhassa mūlan’ti– iti viditvā nirupadhi upadhisaṅkhaye vimutto upadhismiṃ vā kāyaṃ upasaṃharissati cittaṃ vā uppādessatīti– netaṃ ṭhānaṃ vijjatī”ti.  
　　 Idamavoca bhagavā. Attamano sunakkhatto licchaviputto bhagavato bhāsitaṃ abhinandīti.  
　　 Sunakkhattasuttaṃ niṭṭhitaṃ pañcamaṃ.