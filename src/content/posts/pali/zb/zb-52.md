---
title: 中部52经：八城经
pubDate: 2026-01-13
categories: ['巴利三藏']
tags: [中部]
draft: false
---

我曾这样听闻：一时，尊者阿难住毗舍离跋卢婆伽村。尔时，八城居民达舍摩居士因故来到波吒利弗城。于是，八城居民达舍摩居士诣鸡园某比丘处。诣已，礼敬该比丘，坐于一旁。坐于一旁的八城居民达舍摩居士对比丘说：“尊者，阿难现在住何处？我们渴望拜见尊者阿难。”“居士，尊者阿难住毗舍离跋卢婆伽村。”于是，八城居民达舍摩居士在波吒利弗城处理完事务后，前往毗舍离跋卢婆伽村尊者阿难处。诣已，礼敬尊者阿难，坐于一旁。

坐于一旁的八城居民达舍摩居士对尊者阿难说：“尊者阿难，那位了知一切、亲见一切、阿罗汉、正等正觉者世尊是否曾宣说一法，比丘精勤、热心、自励而住，未解脱的心得以解脱，未穷尽的烦恼得以穷尽，未证得的无上安稳得以证得？”

“居士，那位了知一切、亲见一切、阿罗汉、正等正觉者世尊曾宣说一法，比丘精勤、热心、自励而住，未解脱的心得以解脱，未穷尽的烦恼得以穷尽，未证得的无上安稳得以证得。”

“尊者阿难，那位了知一切、亲见一切、阿罗汉、正等正觉者世尊曾宣说哪一法，比丘精勤、热心、自励而住，未解脱的心得以解脱，未穷尽的烦恼得以穷尽，未证得的无上安稳得以证得？”

“在此，居士，比丘离欲、离不善法，有寻有伺，离生喜乐，证入并安住于初禅。他如此省察：‘此初禅亦是有为、有思作的。凡是有为、有思作的，都是无常，是灭法。’他安住于此，得尽诸漏。如果他未能得尽诸漏，则以此法乐、法喜，由于下分五结的断除，他成为化生者，在那里般涅槃，不从彼世再来。居士，这便是那位了知一切、亲见一切、阿罗汉、正等正觉者世尊所宣说的一法，比丘精勤、热心、自励而住，未解脱的心得以解脱，未穷尽的烦恼得以穷尽，未证得的无上安稳得以证得。

“再者，居士，比丘寻伺寂灭，内心清净……证入并安住于第二禅。他如此省察：‘此第二禅亦是有为、有思作的……未证得的无上安稳得以证得。

“再者，居士，比丘离喜……证入并安住于第三禅。他如此省察：‘此第三禅亦是有为、有思作的……未证得的无上安稳得以证得。

“再者，居士，比丘舍乐……证入并安住于第四禅。他如此省察：‘此第四禅亦是有为、有思作的……未证得的无上安稳得以证得。

“再者，居士，比丘以慈俱心，遍满一方而住，同样遍满第二、第三、第四方。如是，上、下、横遍一切处，对一切众生，以广大、深远、无量、无怨、无恼的慈俱心遍满世间而住。他如此省察：‘此慈心解脱亦是有为、有思作的。凡是有为、有思作的，都是无常，是灭法。’他安住于此……未证得的无上安稳得以证得。

“再者，居士，比丘以悲俱心……以喜俱心……以舍俱心，遍满一方而住，同样遍满第二、第三、第四方。如是，上、下、横遍一切处，对一切众生，以广大、深远、无量、无怨、无恼的舍俱心遍满世间而住。他如此省察：‘此舍心解脱亦是有为、有思作的。凡是有为、有思作的，都是无常，是灭法。’他安住于此……未证得的无上安稳得以证得。

“再者，居士，比丘超越一切色想，灭除有对想，不作意种种想，思惟‘虚空无边’，证入并安住于空无边处。他如此省察：‘此空无边处定亦是有为、有思作的。凡是有为、有思作的，都是无常，是灭法。’他安住于此……未证得的无上安稳得以证得。

“再者，居士，比丘超越一切空无边处，思惟‘识无边’，证入并安住于识无边处。他如此省察：‘此识无边处定亦是有为、有思作的。凡是有为、有思作的，都是无常，是灭法。’他安住于此……未证得的无上安稳得以证得。

“再者，居士，比丘超越一切识无边处，思惟‘无所有’，证入并安住于无所有处。他如此省察：‘此无所有处定亦是有为、有思作的。凡是有为、有思作的，都是无常，是灭法。’他安住于此，得尽诸漏。如果他未能得尽诸漏，则以此法乐、法喜，由于下分五结的断除，他成为化生者，在那里般涅槃，不从彼世再来。居士，这便是那位了知一切、亲见一切、阿罗汉、正等正觉者世尊所宣说的一法，比丘精勤、热心、自励而住，未解脱的心得以解脱，未穷尽的烦恼得以穷尽，未证得的无上安稳得以证得。”

听闻此言，八城居民达舍摩居士对尊者阿难说：“尊者阿难，犹如有人寻找一个宝藏口，却一下子找到了十一个宝藏口；同样地，尊者，我寻找一个不死之门，却一下子得到了十一个不死之门修习。尊者，犹如一间有十一个门的房子，当房子着火时，他可以从任何一个门安全逃生；同样地，尊者，我将能从这十一个不死之门中的任何一个门安全逃生。尊者，既然那些外道还在寻求供养他们的老师，何况我怎能不供养尊者阿难呢？”于是，八城居民达舍摩居士召集波吒利弗城和毗舍离的比丘僧团，亲手以美味的食物和饮品供养，使他们饱足，并给每一位比丘一套布衣，给尊者阿难三衣，并为尊者阿难建造了五百间住处。

八城经第二终。  
巴利语经文  
 MN.52/(2) Aṭṭhakanāgarasuttaṃ  
　　 17. Evaṃ me sutaṃ– ekaṃ samayaṃ āyasmā ānando vesāliyaṃ viharati beluvagāmake. Tena kho pana samayena dasamo gahapati aṭṭhakanāgaro pāṭaliputtaṃ anuppatto hoti kenacideva karaṇīyena. Atha kho dasamo gahapati aṭṭhakanāgaro yena kukkuṭārāmo yena aññataro bhikkhu tenupasaṅkami; upasaṅkamitvā taṃ bhikkhuṃ abhivādetvā ekamantaṃ nisīdi. Ekamantaṃ nisinno kho dasamo gahapati aṭṭhakanāgaro taṃ bhikkhuṃ etadavoca– “kahaṃ nu kho, bhante, āyasmā ānando etarahi viharati? Dassanakāmā hi mayaṃ taṃ āyasmantaṃ ānandan”ti. “Eso, gahapati, āyasmā ānando vesāliyaṃ viharati beluvagāmake”ti. Atha kho dasamo gahapati aṭṭhakanāgaro pāṭaliputte taṃ karaṇīyaṃ tīretvā yena vesālī yena beluvagāmako yenāyasmā ānando tenupasaṅkami; upasaṅkamitvā āyasmantaṃ ānandaṃ abhivādetvā ekamantaṃ nisīdi.  
　　 18. Ekamantaṃ nisinno kho dasamo gahapati aṭṭhakanāgaro āyasmantaṃ ānandaṃ etadavoca– “atthi nu kho, bhante ānanda, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhīṇā ca āsavā parikkhayaṃ gacchanti ananuppattañca anuttaraṃ yogakkhemaṃ anupāpuṇātī”ti?  
　　 “Atthi kho, gahapati, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇātī”ti.  
　　 “Katamo pana, bhante ānanda, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇātī”ti?  
　　 19. “Idha, gahapati, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. So iti paṭisañcikkhati– ‘idampi paṭhamaṃ jhānaṃ abhisaṅkhataṃ abhisañcetayitaṃ. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito āsavānaṃ khayaṃ pāpuṇāti. No ce āsavānaṃ khayaṃ pāpuṇāti, teneva dhammarāgena tāya dhammanandiyā pañcannaṃ orambhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā. Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇāti.  
　　 20. “Puna caparaṃ, gahapati, bhikkhu vitakkavicārānaṃ vūpasamā ajjhattaṃ sampasādanaṃ …pe… dutiyaṃ jhānaṃ upasampajja viharati. So iti paṭisañcikkhati– ‘idampi kho dutiyaṃ jhānaṃ abhisaṅkhataṃ abhisañcetayitaṃ… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu pītiyā ca virāgā …pe… tatiyaṃ jhānaṃ upasampajja viharati. So iti paṭisañcikkhati– ‘idampi kho tatiyaṃ jhānaṃ abhisaṅkhataṃ abhisañcetayitaṃ …pe… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu sukhassa ca pahānā …pe… catutthaṃ jhānaṃ upasampajja viharati. So iti paṭisañcikkhati– ‘idampi kho catutthaṃ jhānaṃ abhisaṅkhataṃ abhisañcetayitaṃ… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā viharati. So iti paṭisañcikkhati– ‘ayampi kho mettācetovimutti abhisaṅkhatā abhisañcetayitā. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito …pe… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu karuṇāsahagatena cetasā …pe… muditāsahagatena cetasā …pe… upekkhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā viharati. So iti paṭisañcikkhati– ‘ayampi kho upekkhācetovimutti abhisaṅkhatā abhisañcetayitā. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. So iti paṭisañcikkhati– ‘ayampi kho ākāsānañcāyatanasamāpatti abhisaṅkhatā abhisañcetayitā. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito …pe… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. So iti paṭisañcikkhati– ‘ayampi kho viññāṇañcāyatanasamāpatti abhisaṅkhatā abhisañcetayitā. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito …pe… anuttaraṃ yogakkhemaṃ anupāpuṇāti.  
　　 “Puna caparaṃ, gahapati, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. So iti paṭisañcikkhati– ‘ayampi kho ākiñcaññāyatanasamāpatti abhisaṅkhatā abhisañcetayitā. Yaṃ kho pana kiñci abhisaṅkhataṃ abhisañcetayitaṃ tadaniccaṃ nirodhadhamman’ti pajānāti. So tattha ṭhito āsavānaṃ khayaṃ pāpuṇāti. No ce āsavānaṃ khayaṃ pāpuṇāti, teneva dhammarāgena tāya dhammanandiyā pañcannaṃ orambhāgiyānaṃ saṃyojanānaṃ parikkhayā opapātiko hoti tattha parinibbāyī anāvattidhammo tasmā lokā. Ayampi kho, gahapati, tena bhagavatā jānatā passatā arahatā sammāsambuddhena ekadhammo akkhāto yattha bhikkhuno appamattassa ātāpino pahitattassa viharato avimuttañceva cittaṃ vimuccati, aparikkhīṇā ca āsavā parikkhayaṃ gacchanti, ananuppattañca anuttaraṃ yogakkhemaṃ anupāpuṇātī”ti.  
　　 21. Evaṃ vutte, dasamo gahapati aṭṭhakanāgaro āyasmantaṃ ānandaṃ etadavoca– “seyyathāpi, bhante ānanda, puriso ekaṃva nidhimukhaṃ gavesanto sakideva ekādasa nidhimukhāni adhigaccheyya; evameva kho ahaṃ, bhante, ekaṃ amatadvāraṃ gavesanto sakideva ekādasa amatadvārāni alatthaṃ bhāvanāya. Seyyathāpi, bhante, purisassa agāraṃ ekādasadvāraṃ, so tasmiṃ agāre āditte ekamekenapi dvārena sakkuṇeyya attānaṃ sotthiṃ kātuṃ; evameva kho ahaṃ, bhante, imesaṃ ekādasannaṃ amatadvārānaṃ ekamekenapi amatadvārena sakkuṇissāmi attānaṃ sotthiṃ kātuṃ. Imehi nāma, bhante, aññatitthiyā ācariyassa ācariyadhanaṃ pariyesissanti, kimaṅgaṃ panāhaṃ āyasmato ānandassa pūjaṃ na karissāmī”ti Atha kho dasamo gahapati aṭṭhakanāgaro pāṭaliputtakañca vesālikañca bhikkhusaṅghaṃ sannipātetvā paṇītena khādanīyena bhojanīyena sahatthā santappesi sampavāresi, ekamekañca bhikkhuṃ paccekaṃ dussayugena acchādesi, āyasmantañca ānandaṃ ticīvarena acchādesi, āyasmato ca ānandassa pañcasatavihāraṃ kārāpesīti.  
　　 Aṭṭhakanāgarasuttaṃ niṭṭhitaṃ dutiyaṃ.
