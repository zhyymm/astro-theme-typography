---
title: 中部7经：衣布譬喻经
pubDate: 2026-01-11
categories: ['巴利三藏']
draft: false
tags: [中部]
---
我曾这样听闻：
有一次，世尊住在舍卫城祇树林给孤独园。在那儿，世尊对比丘们说：“比丘们！”
比丘们回答世尊：“世尊！”
世尊这么说：
“比丘们，譬如一块脏污、沾满垢秽的布，染匠无论用什么染料——蓝色、黄色、红色或深红色——染它，它的颜色都会不纯净、不鲜艳。这是为什么呢？因为这块布不干净。同样地，比丘们，当心被污染时，就会有恶趣的期望。比丘们，譬如一块干净、纯白的布，染匠无论用什么染料——蓝色、黄色、红色或深红色——染它，它的颜色都会纯净、鲜艳。这是为什么呢？因为这块布干净。同样地，比丘们，当心没有被污染时，就会有善趣的期望。

“那么，比丘们，什么是心的污染呢？贪欲与不平等的贪婪是心的污染，嗔恚是心的污染，愤怒是心的污染，怀恨是心的污染，轻蔑是心的污染，嫉妒是心的污染，吝啬是心的污染，虚伪是心的污染，欺诈是心的污染，顽固是心的污染，竞争是心的污染，慢是心的污染，过慢是心的污染，放逸是心的污染。

“比丘们，那个比丘‘贪欲与不平等的贪婪是心的污染’——这样知道后，就断除贪欲与不平等的贪婪这种心的污染；‘嗔恚是心的污染’——这样知道后，就断除嗔恚这种心的污染；‘愤怒是心的污染’——这样知道后，就断除愤怒这种心的污染；‘怀恨是心的污染’——这样知道后，就断除怀恨这种心的污染；‘轻蔑是心的污染’——这样知道后，就断除轻蔑这种心的污染；‘嫉妒是心的污染’——这样知道后，就断除嫉妒这种心的污染；‘吝啬是心的污染’——这样知道后，就断除吝啬这种心的污染；‘虚伪是心的污染’——这样知道后，就断除虚伪这种心的污染；‘欺诈是心的污染’——这样知道后，就断除欺诈这种心的污染；‘顽固是心的污染’——这样知道后，就断除顽固这种心的污染；‘竞争是心的污染’——这样知道后，就断除竞争这种心的污染；‘慢是心的污染’——这样知道后，就断除慢这种心的污染；‘过慢是心的污染’——这样知道后，就断除过慢这种心的污染；‘放逸是心的污染’——这样知道后，就断除放逸这种心的污染。

“比丘们，当一个比丘‘贪欲与不平等的贪婪是心的污染’——这样知道后，这种心的污染被舍弃、吐出、去除、舍离；‘嗔恚是心的污染’——这样知道后，这种心的污染被舍弃、吐出、去除、舍离；‘愤怒是心的污染’——这样知道后，这种心的污染被舍弃、吐出、去除、舍离；‘怀恨是心的污染’——这样知道后，这种心的污染被舍弃、吐出、去除、舍离；‘轻蔑是心的污染’——这样知道后，这种心的污染被舍弃、吐出、去除、舍离；‘嫉妒是心的污染’——这样知道后，这种心的污染被舍弃、吐出、去除、舍离；‘吝啬是心的污染’——这样知道后，这种心的污染被舍弃、吐出、去除、舍离；‘虚伪是心的污染’——这样知道后，这种心的污染被舍弃、吐出、去除、舍离；‘欺诈是心的污染’——这样知道后，这种心的污染被舍弃、吐出、去除、舍离；‘顽固是心的污染’——这样知道后，这种心的污染被舍弃、吐出、去除、舍离；‘竞争是心的污染’——这样知道后，这种心的污染被舍弃、吐出、去除、舍离；‘慢是心的污染’——这样知道后，这种心的污染被舍弃、吐出、去除、舍离；‘过慢是心的污染’——这样知道后，这种心的污染被舍弃、吐出、去除、舍离；‘放逸是心的污染’——这样知道后，这种心的污染被舍弃、吐出、去除、舍离。

“他具足对佛陀的不坏净信——‘那位世尊是阿罗汉、正等正觉者、明行具足者、善逝、世间解、无上士、调御丈夫、天人师、佛陀、世尊’；他具足对法的不坏净信——‘法是世尊善说、现见、即时、来此、引导、智者各自证知’；他具足对僧伽的不坏净信——‘世尊的声闻僧伽是善行道者、正直行道者、如理行道者、和敬行道者，即四双八辈人。这世尊的声闻僧伽是应受供养者、应受招待者、应受布施者、应受合掌者，是世间无上福田’。

“他如法地舍弃、吐出、去除、舍离了（这些污染），他‘具足对佛陀的不坏净信’——这样获得了义味，获得了法味，获得了与法相应的喜悦。喜悦者会生起喜，心生喜者身体轻安，身体轻安者感受乐，心乐者会得定；‘具足对法…对僧伽的不坏净信’——这样获得了义味，获得了法味，获得了与法相应的喜悦；喜悦者会生起喜，心生喜者身体轻安，身体轻安者感受乐，心乐者会得定。‘我如法地舍弃、吐出、去除、舍离了（这些污染）’——这样获得了义味，获得了法味，获得了与法相应的喜悦；喜悦者会生起喜，心生喜者身体轻安，身体轻安者感受乐，心乐者会得定。

“比丘们，像这样的比丘，具有这样的戒、这样的法、这样的慧，即使他吃的是有杂色斑点的粳米饭，有多种汤汁，多种调料，那也不会成为他的障碍。比丘们，譬如一块脏污、沾满垢秽的布，遇到清澈的水就会变得干净、纯白；或者黄金遇到火炉就会变得干净、纯白。同样地，比丘们，像这样的比丘，具有这样的戒、这样的法、这样的慧，即使他吃的是有杂色斑点的粳米饭，有多种汤汁，多种调料，那也不会成为他的障碍。

“他以慈俱心遍满一个方向而住，同样遍满第二个、第三个、第四个方向。就这样，在上方、下方、横向，在任何地方，他都以广大、甚深、无量、无怨、无害的慈俱心遍满一切世间而住；以悲俱心…以喜俱心…以舍俱心遍满一个方向而住，同样遍满第二个、第三个、第四个方向。就这样，在上方、下方、横向，在任何地方，他都以广大、甚深、无量、无怨、无害的舍俱心遍满一切世间而住。

“他知道：‘有这个，有劣等的，有殊胜的，对此想，有更上的出离。’当他这样知道、这样见到时，他的心从欲漏中解脱，从有漏中解脱，从无明漏中解脱。解脱时，他知道自己已解脱。他知道：‘生死已尽，梵行已立，所作已办，不再有此后有。’比丘们，这被称为‘以内在沐浴的比丘’。”

那时，孙陀利迦•婆罗堕阇婆罗门坐在离世尊不远的地方。于是，孙陀利迦•婆罗堕阇婆罗门对世尊说：“乔达摩尊者是否去巴胡迦河沐浴？”
“婆罗门，巴胡迦河有什么用？巴胡迦河能做什么？”
“乔达摩尊者，巴胡迦河是世人认为的圣地，巴胡迦河是世人认为的福地，在巴胡迦河里，许多人可以洗去所犯的恶业。”
于是，世尊以偈语对孙陀利迦•婆罗堕阇婆罗门说：
“巴胡迦河，阿底迦河，乃至孙陀利迦河，
萨拉斯瓦蒂河，普拉亚迦河，还有巴胡摩蒂河。
愚痴之人即使经常跳入其中，若行恶业，也无法清净。
孙陀利迦河能做什么？普拉亚迦河能做什么？巴胡迦河能做什么？
它们不能洗净作恶的、怀恨的人。
真正清净的人，时时都是吉祥日，时时都是布萨日；
清净、行清净业的人，时时都能圆满其誓愿。
婆罗门，就在此地沐浴吧，对一切众生修习安稳。
如果你不说妄语，如果你不杀生；
如果你不取不与，有信而不吝啬。
你去伽耶又能做什么？你的水井就是伽耶。”

听了这话，孙陀利迦•婆罗堕阇婆罗门对世尊说：“太好了，乔达摩尊者！太好了，乔达摩尊者！乔达摩尊者，就好像把倒扣的扶正，把隐藏的显露，为迷路者指路，在黑暗中持灯，让有眼者能看见事物一样；同样地，乔达摩尊者以各种方法阐明了法。我归依乔达摩尊者，归依法，归依比丘僧伽。我愿在乔达摩尊者座下出家，愿受具足戒。”
于是，孙陀利迦•婆罗堕阇婆罗门在世尊座下得以出家，得以受具足戒。不久，具寿婆罗堕阇独居，不放逸，精勤，自我策励，不久即于现法中，亲自以神通证知，进入并安住于那无上梵行之究竟，为了这个目的，善男子们从在家出家而无家。他知道：“生死已尽，梵行已立，所作已办，不再有此后有。”具寿婆罗堕阇成为一位阿罗汉。
衣布譬喻经第七终。  
巴利语经文  
MN.7/(7) Vatthasuttaṃ  
　　 70. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–  
　　 “Seyyathāpi, bhikkhave, vatthaṃ saṃkiliṭṭhaṃ malaggahitaṃ; tamenaṃ rajako yasmiṃ yasmiṃ raṅgajāte upasaṃhareyya– yadi nīlakāya yadi pītakāya yadi lohitakāya yadi mañjiṭṭhakāya durattavaṇṇamevassa aparisuddhavaṇṇamevassa. Taṃ kissa hetu? Aparisuddhattā, bhikkhave, vatthassa. Evameva kho, bhikkhave, citte saṃkiliṭṭhe, duggati pāṭikaṅkhā. Seyyathāpi, bhikkhave, vatthaṃ parisuddhaṃ pariyodātaṃ; tamenaṃ rajako yasmiṃ yasmiṃ raṅgajāte upasaṃhareyya– yadi nīlakāya yadi pītakāya yadi lohitakāya yadi mañjiṭṭhakāya– surattavaṇṇamevassa parisuddhavaṇṇamevassa. Taṃ kissa hetu? Parisuddhattā, bhikkhave, vatthassa. Evameva kho, bhikkhave, citte asaṃkiliṭṭhe, sugati pāṭikaṅkhā.  
　　 71. “Katame ca, bhikkhave, cittassa upakkilesā? Abhijjhāvisamalobho cittassa upakkileso, byāpādo cittassa upakkileso, kodho cittassa upakkileso, upanāho cittassa upakkileso, makkho cittassa upakkileso, paḷāso cittassa upakkileso, issā cittassa upakkileso, macchariyaṃ cittassa upakkileso, māyā cittassa upakkileso, sāṭheyyaṃ cittassa upakkileso, thambho cittassa upakkileso, sārambho cittassa upakkileso, māno cittassa upakkileso, atimāno cittassa upakkileso, mado cittassa upakkileso, pamādo cittassa upakkileso.  
　　 72. “Sa kho so, bhikkhave, bhikkhu ‘abhijjhāvisamalobho cittassa upakkileso’ti– iti viditvā abhijjhāvisamalobhaṃ cittassa upakkilesaṃ pajahati; ‘byāpādo cittassa upakkileso’ti– iti viditvā byāpādaṃ cittassa upakkilesaṃ pajahati ‘kodho cittassa upakkileso’ti– iti viditvā kodhaṃ cittassa upakkilesaṃ pajahati; ‘upanāho cittassa upakkileso’ti– iti viditvā upanāhaṃ cittassa upakkilesaṃ pajahati; ‘makkho cittassa upakkileso’ti– iti viditvā makkhaṃ cittassa upakkilesaṃ pajahati; ‘paḷāso cittassa upakkileso’ti– iti viditvā paḷāsaṃ cittassa upakkilesaṃ pajahati; ‘issā cittassa upakkileso’ti– iti viditvā issaṃ cittassa upakkilesaṃ pajahati; ‘macchariyaṃ cittassa upakkileso’ti– iti viditvā macchariyaṃ cittassa upakkilesaṃ pajahati; ‘māyā cittassa upakkileso’ti– iti viditvā māyaṃ cittassa upakkilesaṃ pajahati; ‘sāṭheyyaṃ cittassa upakkileso’ti– iti viditvā sāṭheyyaṃ cittassa upakkilesaṃ pajahati; ‘thambho cittassa upakkileso’ti– iti viditvā thambhaṃ cittassa upakkilesaṃ pajahati; ‘sārambho cittassa upakkileso’ti iti viditvā sārambhaṃ cittassa upakkilesaṃ pajahati; ‘māno cittassa upakkileso’ti– iti viditvā mānaṃ cittassa upakkilesaṃ pajahati; ‘atimāno cittassa upakkileso’ti– iti viditvā atimānaṃ cittassa upakkilesaṃ pajahati; ‘mado cittassa upakkileso’ti– iti viditvā madaṃ cittassa upakkilesaṃ pajahati; ‘pamādo cittassa upakkileso’ti– iti viditvā pamādaṃ cittassa upakkilesaṃ pajahati.  
　　 73. “Yato kho, bhikkhave, bhikkhuno ‘abhijjhāvisamalobho cittassa upakkileso’ti– iti viditvā abhijjhāvisamalobho cittassa upakkileso pahīno hoti, ‘byāpādo cittassa upakkileso’ti– iti viditvā byāpādo cittassa upakkileso pahīno hoti; ‘kodho cittassa upakkileso’ti– iti viditvā kodho cittassa upakkileso pahīno hoti; ‘upanāho cittassa upakkileso’ti– iti viditvā upanāho cittassa upakkileso pahīno hoti; ‘makkho cittassa upakkileso’ti– iti viditvā makkho cittassa upakkileso pahīno hoti; ‘paḷāso cittassa upakkileso’ti– iti viditvā paḷāso cittassa upakkileso pahīno hoti; ‘issā cittassa upakkileso’ti– iti viditvā issā cittassa upakkileso pahīno hoti; ‘macchariyaṃ cittassa upakkileso’ti– iti viditvā macchariyaṃ cittassa upakkileso pahīno hoti; ‘māyā cittassa upakkileso’ti– iti viditvā māyā cittassa upakkileso pahīno hoti; ‘sāṭheyyaṃ cittassa upakkileso’ti iti viditvā sāṭheyyaṃ cittassa upakkileso pahīno hoti; ‘thambho cittassa upakkileso’ti– iti viditvā thambho cittassa upakkileso pahīno hoti; ‘sārambho cittassa upakkileso’ti– iti viditvā sārambho cittassa upakkileso pahīno hoti; ‘māno cittassa upakkileso’ti– iti viditvā māno cittassa upakkileso pahīno hoti; ‘atimāno cittassa upakkileso’ti– iti viditvā atimāno cittassa upakkileso pahīno hoti; ‘mado cittassa upakkileso’ti– iti viditvā mado cittassa upakkileso pahīno hoti; ‘pamādo cittassa upakkileso’ti– iti viditvā pamādo cittassa upakkileso pahīno hoti.  
　　 74. “So buddhe aveccappasādena samannāgato hoti – ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti; dhamme aveccappasādena samannāgato hoti– ‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhī’ti; saṅghe aveccappasādena samannāgato hoti– ‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṃ cattāri purisayugāni, aṭṭha purisapuggalā. Esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā’ti.  
　　 75. “Yathodhi kho panassa cattaṃ hoti vantaṃ muttaṃ pahīnaṃ paṭinissaṭṭhaṃ, so ‘buddhe aveccappasādena samannāgatomhī’ti labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. Pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati; ‘dhamme …pe… saṅghe aveccappasādena samannāgatomhī’ti labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ; pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati. ‘Yathodhi kho pana me cattaṃ vantaṃ muttaṃ pahīnaṃ paṭinissaṭṭhan’ti labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ; pamuditassa pīti jāyati, pītimanassa kāyo passambhati, passaddhakāyo sukhaṃ vedeti, sukhino cittaṃ samādhiyati.  
　　 76. “Sa kho so, bhikkhave, bhikkhu evaṃsīlo evaṃdhammo evaṃpañño sālīnaṃ cepi piṇḍapātaṃ bhuñjati vicitakāḷakaṃ anekasūpaṃ anekabyañjanaṃ, nevassa taṃ hoti antarāyāya. Seyyathāpi, bhikkhave, vatthaṃ saṃkiliṭṭhaṃ malaggahitaṃ acchodakaṃ āgamma parisuddhaṃ hoti pariyodātaṃ ukkāmukhaṃ vā panāgamma jātarūpaṃ parisuddhaṃ hoti pariyodātaṃ, evameva kho, bhikkhave, bhikkhu evaṃsīlo evaṃdhammo evaṃpañño sālīnaṃ cepi piṇḍapātaṃ bhuñjati vicitakāḷakaṃ anekasūpaṃ anekabyañjanaṃ nevassa taṃ hoti antarāyāya.  
　　 77. “So mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā viharati; karuṇāsahagatena cetasā …pe… muditāsahagatena cetasā …pe… upekkhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati.  
　　 78. “So ‘atthi idaṃ, atthi hīnaṃ, atthi paṇītaṃ, atthi imassa saññāgatassa uttariṃ nissaraṇan’ti pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti Ayaṃ vuccati, bhikkhave– ‘bhikkhu sināto antarena sinānenā’”ti.  
　　 79. Tena kho pana samayena sundarikabhāradvājo brāhmaṇo bhagavato avidūre nisinno hoti. Atha kho sundarikabhāradvājo brāhmaṇo bhagavantaṃ etadavoca– “gacchati pana bhavaṃ gotamo bāhukaṃ nadiṃ sināyitun”ti? “Kiṃ, brāhmaṇa, bāhukāya nadiyā? Kiṃ bāhukā nadī karissatī”ti? “Lokkhasammatā hi, bho gotama, bāhukā nadī bahujanassa, puññasammatā hi, bho gotama, bāhukā nadī bahujanassa, bāhukāya pana nadiyā bahujano pāpakammaṃ kataṃ pavāhetī”ti. Atha kho bhagavā sundarikabhāradvājaṃ brāhmaṇaṃ gāthāhi ajjhabhāsi–  
　　 “Bāhukaṃ adhikakkañca, gayaṃ sundarikaṃ mapi.  
　　 Sarassatiṃ payāgañca, atho bāhumatiṃ nadiṃ.  
　　 Niccampi bālo pakkhando, kaṇhakammo na sujjhati.  
　　 “Kiṃ sundarikā karissati, kiṃ payāgā kiṃ bāhukā nadī.  
　　 Veriṃ katakibbisaṃ naraṃ, na hi naṃ sodhaye pāpakamminaṃ.  
　　 “Suddhassa ve sadā phaggu, suddhassuposatho sadā;  
　　 Suddhassa sucikammassa, sadā sampajjate vataṃ.  
　　 Idheva sināhi brāhmaṇa, sabbabhūtesu karohi khemataṃ.  
　　 “Sace musā na bhaṇasi, sace pāṇaṃ na hiṃsasi;  
　　 Sace adinnaṃ nādiyasi, saddahāno amaccharī.  
　　 Kiṃ kāhasi gayaṃ gantvā, udapānopi te gayā”ti.  
　　 80. Evaṃ vutte, sundarikabhāradvājo brāhmaṇo bhagavantaṃ etadavoca– “abhikkantaṃ, bho gotama, abhikkantaṃ, bho gotama! Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya– cakkhumanto rūpāni dakkhantīti; evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ bhoto gotamassa santike pabbajjaṃ, labheyyaṃ upasampadan”ti. Alattha kho sundarikabhāradvājo brāhmaṇo bhagavato santike pabbajjaṃ, alattha upasampadaṃ. Acirūpasampanno kho panāyasmā bhāradvājo eko vūpakaṭṭho appamatto ātāpī pahitatto viharanto nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭhevadhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro kho panāyasmā bhāradvājo arahataṃ ahosīti.  
　　 Vatthasuttaṃ niṭṭhitaṃ sattamaṃ.



