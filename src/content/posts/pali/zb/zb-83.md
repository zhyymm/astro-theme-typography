---
title: 中部83经：摩诃提婆经
pubDate: 2026-01-15
categories: ['巴利三藏']
description: ''
slug:
tags: [中部]
draft: false
---

我曾这样听闻：一时，世尊住弥提拉城摩诃提婆庵罗林。那时，世尊现出微笑。于是，尊者阿难心想：“世尊现出微笑的因缘是什么呢？诸如来不无缘无故地现出微笑。”于是，尊者阿难偏袒一肩，向世尊合掌，对世尊说：“世尊，世尊现出微笑的因缘是什么呢？诸如来不无缘无故地现出微笑。”（世尊说：）“阿难，昔日在此弥提拉城，有一位国王名叫摩诃提婆，他是法王、法治王，依止正法的大王；他在婆罗门、居士、城镇居民和乡村居民中奉行正法；他在半月日的十四日、十五日和八日持守布萨。阿难，那时，摩诃提婆王经过数年、数百年、数千年之后，召来理发师说：‘理发师，如果看到我头上有白发出现，就告诉我。’阿难，理发师对摩诃提婆王说：‘好的，陛下。’阿难，理发师经过数年、数百年、数千年之后，看到摩诃提婆王头上有白发出现。看到后，他对摩诃提婆王说：‘陛下，您的天神使者出现了，头上有白发出现了。’‘那么，理发师，你用镊子仔细拔下那些白发，放在我的合掌中。’阿难，理发师听从摩诃提婆王，用镊子仔细拔下那些白发，放在摩诃提婆王合掌中。

“阿难，那时，摩诃提婆王赐给理发师一个村落，然后召来长子王子，对他说：‘太子，我的天神使者出现了；头上有白发出现了；我已经享受了人间的欲乐；是时候寻求天上的欲乐了。太子，你来承继这个国家。我将剃除须发，穿上袈裟，从在家舍离，出家过无家生活。因此，太子，当你也看到头上有白发出现时，也要赐给理发师一个村落，好好地将国家托付给长子王子，然后剃除须发，穿上袈裟，从在家舍离，出家过无家生活。你应当继承我所建立的这种善行，不要成为我的最后一人。太子，在哪个世代，这种善行被断绝，谁就是他们的最后一人。太子，所以我对你说：你应当继承我所建立的这种善行，不要成为我的最后一人。’阿难，那时，摩诃提婆王赐给理发师一个村落，好好地将国家托付给长子王子，就在这摩诃提婆庵罗林中剃除须发，穿上袈裟，从在家舍离，出家过无家生活。他以慈心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的慈心遍满一切世间而住。他以悲心……喜心……舍心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的舍心遍满一切世间而住。  

　　 “阿难，摩诃提婆王玩耍了八万四千年，担任摄政王八万四千年，统治国家八万四千年，在这摩诃提婆庵罗林中出家修行梵行八万四千年。他修习四梵住后，身体坏灭，死后往生梵天世界。

“阿难，那时，摩诃提婆王的儿子经过数年、数百年、数千年之后，召来理发师说：‘理发师，如果看到我头上有白发出现，就告诉我。’阿难，理发师对摩诃提婆王的儿子说：‘好的，陛下。’阿难，理发师经过数年、数百年、数千年之后，看到摩诃提婆王的儿子头上有白发出现。看到后，他对摩诃提婆王的儿子说：‘陛下，您的天神使者出现了；头上有白发出现了。’‘那么，理发师，你用镊子仔细拔下那些白发，放在我的合掌中。’阿难，理发师听从摩诃提婆王的儿子，用镊子仔细拔下那些白发，放在摩诃提婆王的儿子合掌中。

　　 “阿难，那时，摩诃提婆王的儿子赐给理发师一个村落，然后召来长子王子，对他说：‘太子，我的天神使者出现了；头上有白发出现了；我已经享受了人间的欲乐；是时候寻求天上的欲乐了。太子，你来承继这个国家。我将剃除须发，穿上袈裟，从在家舍离，出家过无家生活。因此，太子，当你也看到头上有白发出现时，也要赐给理发师一个村落，好好地将国家托付给长子王子，然后剃除须发，穿上袈裟，从在家舍离，出家过无家生活。你应当继承我所建立的这种善行，不要成为我的最后一人。太子，在哪个世代，这种善行被断绝，谁就是他们的最后一人。太子，所以我对你说：你应当继承我所建立的这种善行，不要成为我的最后一人。’阿难，那时，摩诃提婆王的儿子赐给理发师一个村落，好好地将国家托付给长子王子，就在这摩诃提婆庵罗林中剃除须发，穿上袈裟，从在家舍离，出家过无家生活。他以慈心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的慈心遍满一切世间而住。他以悲心……喜心……舍心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的舍心遍满一切世间而住。阿难，摩诃提婆王的儿子玩耍了八万四千年，担任摄政王八万四千年，统治国家八万四千年，在这摩诃提婆庵罗林中出家修行梵行八万四千年。他修习四梵住后，身体坏灭，死后往生梵天世界。

“阿难，摩诃提婆王的子子孙孙，世代相传，共有八万四千位国王都在这摩诃提婆庵罗林中剃除须发，穿上袈裟，从在家舍离，出家过无家生活。他们以慈心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的慈心遍满一切世间而住。他们以悲心……喜心……舍心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的舍心遍满一切世间而住。他们玩耍了八万四千年，担任摄政王八万四千年，统治国家八万四千年，在这摩诃提婆庵罗林中出家修行梵行八万四千年。他们修习四梵住后，身体坏灭，死后往生梵天世界。在他们之中，名叫尼弥的国王是最后一位，他是法王、法治王，依止正法的大王；他在婆罗门、居士、城镇居民和乡村居民中奉行正法；他在半月日的十四日、十五日和八日持守布萨。

“阿难，昔日，三十三天的众天神在善法堂集会、聚集，他们之间生起了这样的谈论：‘诸位，毗提诃人真是幸运啊，诸位，毗提诃人真是福报啊，因为他们有一位名叫尼弥的国王，他是法王、法治王，依止正法的大王；他在婆罗门、居士、城镇居民和乡村居民中奉行正法；他在半月日的十四日、十五日和八日持守布萨。’阿难，那时，天帝释召集三十三天的众天神说：‘诸位，你们想见尼弥王吗？’‘诸位，我们想见尼弥王。’阿难，那时，尼弥王恰好在布萨日，即十五日，沐浴后持守布萨，坐在宫殿顶层。阿难，那时，天帝释——譬如壮士伸屈手臂般，瞬间从三十三天众神中消失，出现在尼弥王面前。阿难，那时，天帝释对尼弥王说：‘大王，您真幸运，大王，您真有福报。大王，三十三天众神在善法堂集会称赞您：“诸位，毗提诃人真是幸运啊，诸位，毗提诃人真是福报啊，因为他们有一位名叫尼弥的国王，他是法王、法治王，依止正法的大王；他在婆罗门、居士、城镇居民和乡村居民中奉行正法；他在半月日的十四日、十五日和八日持守布萨。”大王，三十三天众神想见您。大王，我将派一辆千马驾驭的良马车给您；大王，请您毫无畏惧地登上天神的座驾。’阿难，尼弥王默然同意了。

“阿难，那时，天帝释知道尼弥王已同意后——譬如壮士伸屈手臂般，瞬间从尼弥王面前消失，出现在三十三天众神中。阿难，那时，天帝释召来御者摩多离说：‘摩多离，你驾驭一辆千马驾驭的良马车，到尼弥王那里去，然后这样对他说：大王，这是天帝释派来的千马驾驭的良马车；大王，请您毫无畏惧地登上天神的座驾。’‘尊者，好的。’阿难，御者摩多离听从天帝释，驾驭一辆千马驾驭的良马车，到尼弥王那里去，然后对他说：‘大王，这是天帝释派来的千马驾驭的良马车；大王，请您毫无畏惧地登上天神的座驾。但是，大王，您想让我带您去哪个地方呢？是那些作恶者感受恶业果报的地方，还是那些行善者感受善业果报的地方？’‘摩多离，两个地方都带我去。’阿难，御者摩多离带领尼弥王进入善法堂。阿难，天帝释远远地看到尼弥王走来。看到后，他对尼弥王说：‘大王，请来。大王，欢迎您。大王，三十三天众神想见您，他们在善法堂集会称赞您：“诸位，毗提诃人真是幸运啊，诸位，毗提诃人真是福报啊，因为他们有一位名叫尼弥的国王，他是法王、法治王，依止正法的大王；他在婆罗门、居士、城镇居民和乡村居民中奉行正法；他在半月日的十四日、十五日和八日持守布萨。”大王，三十三天众神想见您。大王，请您在天神中享受天神的威德吧。’‘尊者，足够了，请您把我带回弥提拉城吧。我将在婆罗门、居士、城镇居民和乡村居民中奉行正法；我将持守半月日的十四日、十五日和八日的布萨。’

“阿难，那时，天帝释召来御者摩多离说：‘摩多离，你驾驭一辆千马驾驭的良马车，将尼弥王带回弥提拉城吧。’‘尊者，好的。’阿难，御者摩多离听从天帝释，驾驭一辆千马驾驭的良马车，将尼弥王带回弥提拉城。阿难，尼弥王在那里在婆罗门、居士、城镇居民和乡村居民中奉行正法，并在半月日的十四日、十五日和八日持守布萨。阿难，那时，尼弥王经过数年、数百年、数千年之后，召来理发师说：‘理发师，如果看到我头上有白发出现，就告诉我。’阿难，理发师对尼弥王说：‘好的，陛下。’阿难，理发师经过数年、数百年、数千年之后，看到尼弥王头上有白发出现。看到后，他对尼弥王说：‘陛下，您的天神使者出现了；头上有白发出现了。’‘那么，理发师，你用镊子仔细拔下那些白发，放在我的合掌中。’阿难，理发师听从尼弥王，用镊子仔细拔下那些白发，放在尼弥王合掌中。阿难，那时，尼弥王赐给理发师一个村落，然后召来长子王子，对他说：‘太子，我的天神使者出现了；头上有白发出现了；我已经享受了人间的欲乐；是时候寻求天上的欲乐了。太子，你来承继这个国家。我将剃除须发，穿上袈裟，从在家舍离，出家过无家生活。因此，太子，当你也看到头上有白发出现时，也要赐给理发师一个村落，好好地将国家托付给长子王子，然后剃除须发，穿上袈裟，从在家舍离，出家过无家生活。你应当继承我所建立的这种善行，不要成为我的最后一人。太子，在哪个世代，这种善行被断绝，谁就是他们的最后一人。太子，所以我对你说：你应当继承我所建立的这种善行，不要成为我的最后一人。’

“阿难，那时，尼弥王赐给理发师一个村落，好好地将国家托付给长子王子，就在这摩诃提婆庵罗林中剃除须发，穿上袈裟，从在家舍离，出家过无家生活。他以慈心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的慈心遍满一切世间而住。他以悲心……喜心……舍心遍满一个方向而住，同样地第二个、第三个、第四个；如此，上下四维，无处不遍，以广阔、宏大、无量、无怨、无嗔的舍心遍满一切世间而住。阿难，尼弥王玩耍了八万四千年，担任摄政王八万四千年，统治国家八万四千年，在这摩诃提婆庵罗林中出家修行梵行八万四千年。他修习四梵住后，身体坏灭，死后往生梵天世界。阿难，尼弥王有一个儿子名叫伽罗罗迦。他没有从在家舍离，出家。他断绝了那种善行。他成为他们的最后一人。

“阿难，你或许会这样想：‘那时名叫摩诃提婆的国王，建立那种善行，是另一个人吧。’阿难，不应这样看待。那时我就是摩诃提婆王。（我建立了那种善行，）由我建立了那种善行；后代的人们继承了它。阿难，那种善行不能导向彻底的厌离、离欲、寂灭、寂静、通晓、等觉和涅槃，它只能导向往生梵天世界。阿难，而现在我所建立的这种善行，能彻底导向厌离、离欲、寂灭、寂静、通晓、等觉和涅槃。阿难，我所建立的这种能彻底导向厌离、离欲、寂灭、寂静、通晓、等觉和涅槃的善行是什么呢？正是这八支圣道，即：正见、正思惟、正语、正业、正命、正精进、正念、正定。阿难，我所建立的这种善行能彻底导向厌离、离欲、寂灭、寂静、通晓、等觉和涅槃。阿难，所以我对你们说：‘你们应当继承我所建立的这种善行，不要成为我的最后一人。’阿难，在哪个世代，这种善行被断绝，谁就是他们的最后一人。阿难，所以我对你们说：‘你们应当继承我所建立的这种善行，不要成为我的最后一人。’”

　　 世尊说了此语。尊者阿难心生欢喜，随喜世尊所说。

　　 摩诃提婆经第三终。 

MN.83/(3) Maghadevasuttaṃ  
　　 308. Evaṃ me sutaṃ– ekaṃ samayaṃ bhagavā mithilāyaṃ viharati maghadeva-ambavane. Atha kho bhagavā aññatarasmiṃ padese sitaṃ pātvākāsi. Atha kho āyasmato ānandassa etadahosi– “ko nu kho hetu, ko paccayo bhagavato sitassa pātukammāya? Na akāraṇena tathāgatā sitaṃ pātukarontī”ti. Atha kho āyasmā ānando ekaṃsaṃ cīvaraṃ katvā yena bhagavā tenañjaliṃ paṇāmetvā bhagavantaṃ etadavoca– “ko nu kho, bhante, hetu, ko paccayo bhagavato sitassa pātukammāya? Na akāraṇena tathāgatā sitaṃ pātukarontī”ti. “Bhūtapubbaṃ, ānanda, imissāyeva mithilāyaṃ rājā ahosi maghadevo nāma dhammiko dhammarājā dhamme ṭhito mahārājā; dhammaṃ carati brāhmaṇagahapatikesu negamesu ceva jānapadesu ca; uposathañca upavasati cātuddasiṃ pañcadasiṃ aṭṭhamiñca pakkhassa. Atha kho, ānanda, rājā maghadevo bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi– ‘yadā me, samma kappaka, passeyyāsi sirasmiṃ palitāni jātāni, atha me āroceyyāsī’ti. ‘Evaṃ, devā’ti kho, ānanda, kappako rañño maghadevassa paccassosi. Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena rañño maghadevassa sirasmiṃ palitāni jātāni. Disvāna rājānaṃ maghadevaṃ etadavoca– ‘pātubhūtā kho devassa devadūtā, dissanti sirasmiṃ palitāni jātānī’ti. ‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. ‘Evaṃ, devā’ti kho, ānanda, kappako rañño maghadevassa paṭissutvā tāni palitāni sādhukaṃ saṇḍāsena uddharitvā rañño maghadevassa añjalismiṃ patiṭṭhāpesi.  
　　 309. “Atha kho, ānanda, rājā maghadevo kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca– ‘pātubhūtā kho me, tāta kumāra, devadūtā; dissanti sirasmiṃ palitāni jātāni; bhuttā kho pana me mānusakā kāmā; samayo dibbe kāme pariyesituṃ. Ehi tvaṃ, tāta kumāra, imaṃ rajjaṃ paṭipajja. Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. Taṃ tāhaṃ, tāta kumāra, evaṃ vadāmi – yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī’ti. Atha kho, ānanda, rājā maghadevo kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadeva-ambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. So mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. Karuṇāsahagatena cetasā… muditāsahagatena cetasā… upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi.  
　　 “Rājā kho panānanda, maghadevo caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadeva-ambavane agārasmā anagāriyaṃ pabbajito brahmacariyamacari. So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi.  
　　 310. “Atha kho rañño, ānanda, maghadevassa putto bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi– ‘yadā me, samma kappaka, passeyyāsi sirasmiṃ palitāni jātāni, atha kho āroceyyāsī’ti. ‘Evaṃ, devā’ti kho, ānanda, kappako rañño maghadevassa puttassa paccassosi. Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena rañño maghadevassa puttassa sirasmiṃ palitāni jātāni. Disvāna rañño maghadevassa puttaṃ etadavoca– ‘pātubhūtā kho devassa devadūtā; dissanti sirasmiṃ palitāni jātānī’ti. ‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. ‘Evaṃ, devā’ti kho, ānanda, kappako rañño maghadevassa puttassa paṭissutvā tāni palitāni sādhukaṃ saṇḍāsena uddharitvā rañño maghadevassa puttassa añjalismiṃ patiṭṭhāpesi.  
　　 “Atha kho, ānanda, rañño maghadevassa putto kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca– ‘pātubhūtā kho, me, tāta kumāra, devadūtā; dissanti sirasmiṃ palitāni jātāni; bhuttā kho pana me mānusakā kāmā; samayo dibbe kāme pariyesituṃ. Ehi tvaṃ, tāta kumāra, imaṃ rajjaṃ paṭipajja. Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. Taṃ tāhaṃ, tāta kumāra, evaṃ vadāmi – yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī’ti. Atha kho, ānanda, rañño maghadevassa putto kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadeva-ambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. So mettāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. Karuṇāsahagatena cetasā… muditāsahagatena cetasā… upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. Rañño kho panānanda, maghadevassa putto caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadeva-ambavane agārasmā anagāriyaṃ pabbajito brahmacariyamacari. So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi.  
　　 311. “Rañño kho panānanda, maghadevassa puttapaputtakā tassa paramparā caturāsītirājasahassāni imasmiṃyeva maghadeva-ambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃsu. Te mettāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihariṃsu. Karuṇāsahagatena cetasā… muditāsahagatena cetasā… upekkhāsahagatena cetasā ekaṃ disaṃ pharitvā vihariṃsu, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihariṃsu. Caturāsītivassasahassāni kumārakīḷitaṃ kīḷiṃsu, caturāsītivassasahassāni oparajjaṃ kāresuṃ, caturāsītivassasahassāni rajjaṃ kāresuṃ, caturāsītivassasahassāni imasmiṃyeva maghadeva-ambavane agārasmā anagāriyaṃ pabbajitā brahmacariyamacariṃsu. Te cattāro brahmavihāre bhāvetvā kāyassa bhedā paraṃ maraṇā brahmalokūpagā ahesuṃ. Nimi tesaṃ rājā pacchimako ahosi dhammiko dhammarājā dhamme ṭhito mahārājā; dhammaṃ carati brāhmaṇagahapatikesu negamesu ceva jānapadesu ca; uposathañca upavasati cātuddasiṃ pañcadasiṃ aṭṭhamiñca pakkhassa.  
　　 312. “Bhūtapubbaṃ, ānanda, devānaṃ tāvatiṃsānaṃ sudhammāyaṃ sabhāyaṃ sannisinnānaṃ sannipatitānaṃ ayamantarākathā udapādi– ‘lābhā vata, bho, videhānaṃ, suladdhaṃ vata, bho, videhānaṃ, yesaṃ nimi rājā dhammiko dhammarājā dhamme ṭhito mahārājā; dhammaṃ carati brāhmaṇagahapatikesu negamesu ceva jānapadesu ca; uposathañca upavasati cātuddasiṃ pañcadasiṃ aṭṭhamiñca pakkhassā’ti. Atha kho, ānanda, sakko devānamindo deve tāvatiṃse āmantesi– ‘iccheyyātha no tumhe, mārisā, nimiṃ rājānaṃ daṭṭhun’ti? ‘Icchāma mayaṃ, mārisa, nimiṃ rājānaṃ daṭṭhun’ti. Tena kho pana, ānanda, samayena nimi rājā tadahuposathe pannarase sīsaṃnhāto uposathiko uparipāsādavaragato nisinno hoti. Atha kho, ānanda, sakko devānamindo– seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva– devesu tāvatiṃsesu antarahito nimissa rañño pamukhe pāturahosi. Atha kho, ānanda, sakko devānamindo nimiṃ rājānaṃ etadavoca– ‘lābhā te, mahārāja, suladdhaṃ te, mahārāja. Devā, mahārāja, tāvatiṃsā sudhammāyaṃ sabhāyaṃ kittayamānarūpā sannisinnā– “lābhā vata, bho, videhānaṃ, suladdhaṃ vata, bho, videhānaṃ, yesaṃ nimi rājā dhammiko dhammarājā dhamme ṭhito mahārājā; dhammaṃ carati brāhmaṇagahapatikesu negamesu ceva jānapadesu ca; uposathañca upavasati cātuddasiṃ pañcadasiṃ aṭṭhamiñca pakkhassā”ti. Devā te, mahārāja, tāvatiṃsā dassanakāmā. Tassa te ahaṃ, mahārāja, sahassayuttaṃ ājaññarathaṃ pahiṇissāmi; abhiruheyyāsi, mahārāja, dibbaṃ yānaṃ avikampamāno’ti. Adhivāsesi kho, ānanda, nimi rājā tuṇhībhāvena.  
　　 313. “Atha kho, ānanda, sakko devānamindo nimissa rañño adhivāsanaṃ viditvā– seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva– nimissa rañño pamukhe antarahito devesu tāvatiṃsesu pāturahosi. Atha kho, ānanda, sakko devānamindo mātaliṃ saṅgāhakaṃ āmantesi– ‘ehi tvaṃ, samma mātali, sahassayuttaṃ ājaññarathaṃ yojetvā nimiṃ rājānaṃ upasaṅkamitvā evaṃ vadehi– ayaṃ te, mahārāja, sahassayutto ājaññaratho sakkena devānamindena pesito; abhiruheyyāsi, mahārāja, dibbaṃ yānaṃ avikampamāno’ti. ‘Evaṃ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṃ ājaññarathaṃ yojetvā nimiṃ rājānaṃ upasaṅkamitvā etadavoca– ‘ayaṃ te, mahārāja, sahassayutto ājaññaratho sakkena devānamindena pesito; abhiruha, mahārāja, dibbaṃ yānaṃ avikampamāno. Api ca, mahārāja, katamena taṃ nemi, yena vā pāpakammā pāpakānaṃ kammānaṃ vipākaṃ paṭisaṃvedenti, yena vā kalyāṇakammā kalyāṇakammānaṃ vipākaṃ paṭisaṃvedentī’ti? ‘Ubhayeneva maṃ, mātali, nehī’ti. Sampavesesi kho, ānanda, mātali, saṅgāhako nimiṃ rājānaṃ sudhammaṃ sabhaṃ. Addasā kho, ānanda, sakko devānamindo nimiṃ rājānaṃ dūratova āgacchantaṃ. Disvāna nimiṃ rājānaṃ etadavoca– ‘ehi kho, mahārāja. Svāgataṃ, mahārāja. Devā te dassanakāmā, mahārāja, tāvatiṃsā sudhammāyaṃ sabhāyaṃ kittayamānarūpā sannisinnā– “lābhā vata, bho, videhānaṃ, suladdhaṃ vata, bho, videhānaṃ, yesaṃ nimi rājā dhammiko dhammarājā dhamme ṭhito mahārājā; dhammaṃ carati brāhmaṇagahapatikesu negamesu ceva jānapadesu ca; uposathañca upavasati cātuddasiṃ pañcadasiṃ aṭṭhamiñca pakkhassā”ti. Devā te, mahārāja, tāvatiṃsā dassanakāmā Abhirama, mahārāja, devesu devānubhāvenā’ti. ‘Alaṃ, mārisa, tattheva maṃ mithilaṃ paṭinetu. Tathāhaṃ dhammaṃ carissāmi brāhmaṇagahapatikesu negamesu ceva jānapadesu ca; uposathañca upavasāmi cātuddasiṃ pañcadasiṃ aṭṭhamiñca pakkhassā’ti.  
　　 314. “Atha kho, ānanda, sakko devānamindo mātaliṃ saṅgāhakaṃ āmantesi– ‘ehi tvaṃ, samma mātali, sahassayuttaṃ ājaññarathaṃ yojetvā nimiṃ rājānaṃ tattheva mithilaṃ paṭinehī’ti. ‘Evaṃ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṃ ājaññarathaṃ yojetvā nimiṃ rājānaṃ tattheva mithilaṃ paṭinesi. Tatra sudaṃ, ānanda, nimi rājā dhammaṃ carati brāhmaṇagahapatikesu negamesu ceva jānapadesu ca, uposathañca upavasati cātuddasiṃ pañcadasiṃ aṭṭhamiñca pakkhassāti. Atha kho, ānanda, nimi rājā bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena kappakaṃ āmantesi– ‘yadā me, samma kappaka, passeyyāsi sirasmiṃ palitāni jātāni, atha me āroceyyāsī’ti. ‘Evaṃ, devā’ti kho, ānanda, kappako nimissa rañño paccassosi. Addasā kho, ānanda, kappako bahūnaṃ vassānaṃ bahūnaṃ vassasatānaṃ bahūnaṃ vassasahassānaṃ accayena nimissa rañño sirasmiṃ palitāni jātāni. Disvāna nimiṃ rājānaṃ etadavoca– ‘pātubhūtā kho devassa devadūtā; dissanti sirasmiṃ palitāni jātānī’ti. ‘Tena hi, samma kappaka, tāni palitāni sādhukaṃ saṇḍāsena uddharitvā mama añjalismiṃ patiṭṭhāpehī’ti. ‘Evaṃ, devā’ti kho, ānanda, kappako nimissa rañño paṭissutvā tāni palitāni sādhukaṃ saṇḍāsena uddharitvā nimissa rañño añjalismiṃ patiṭṭhāpesi. Atha kho, ānanda, nimi rājā kappakassa gāmavaraṃ datvā jeṭṭhaputtaṃ kumāraṃ āmantāpetvā etadavoca– ‘pātubhūtā kho me, tāta kumāra, devadūtā; dissanti sirasmiṃ palitāni jātāni; bhuttā kho pana me mānusakā kāmā; samayo dibbe kāme pariyesituṃ. Ehi tvaṃ, tāta kumāra, imaṃ rajjaṃ paṭipajja. Ahaṃ pana kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajissāmi. Tena hi, tāta kumāra, yadā tvampi passeyyāsi sirasmiṃ palitāni jātāni, atha kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyāsi. Yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosi. Yasmiṃ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. Taṃ tāhaṃ, tāta kumāra, evaṃ vadāmi – ‘yena me idaṃ kalyāṇaṃ vattaṃ nihitaṃ anuppavatteyyāsi, mā kho me tvaṃ antimapuriso ahosī’ti.  
　　 315. “Atha kho, ānanda, nimi rājā kappakassa gāmavaraṃ datvā jeṭṭhaputtaṃ kumāraṃ sādhukaṃ rajje samanusāsitvā imasmiṃyeva maghadeva-ambavane kesamassuṃ ohāretvā kāsāyāni vatthāni acchādetvā agārasmā anagāriyaṃ pabbaji. So mettāsahagatena cetasā ekaṃ disaṃ pharitvā vihāsi, tathā dutiyaṃ tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyābajjhena pharitvā vihāsi. Karuṇāsahagatena cetasā… muditāsahagatena cetasā… upekkhāsahagatena cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā catutthaṃ; iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. Nimi kho, panānanda, rājā caturāsītivassasahassāni kumārakīḷitaṃ kīḷi, caturāsītivassasahassāni oparajjaṃ kāresi, caturāsītivassasahassāni rajjaṃ kāresi, caturāsītivassasahassāni imasmiṃyeva maghadeva-ambavane agārasmā anagāriyaṃ pabbajito brahmacariyamacari. So cattāro brahmavihāre bhāvetvā kāyassa bhedā paraṃ maraṇā brahmalokūpago ahosi. Nimissa kho panānananda rañño kaḷārajanako nāma putto ahosi. Na so agārasmā anagāriyaṃ pabbaji. So taṃ kalyāṇaṃ vattaṃ samucchindi. So tesaṃ antimapuriso ahosi.  
　　 316. “Siyā kho pana te, ānanda, evamassa– ‘añño nūna tena samayena rājā maghadevo ahosi, yena taṃ kalyāṇaṃ vattaṃ nihitan’ti. Na kho panetaṃ, ānanda, evaṃ daṭṭhabbaṃ. Ahaṃ tena samayena rājā maghadevo ahosiṃ. (ahaṃ taṃ kalyāṇaṃ vattaṃ nihiniṃ,) mayā taṃ kalyāṇaṃ vattaṃ nihitaṃ; pacchimā janatā anuppavattesi. Taṃ kho panānanda, kalyāṇaṃ vattaṃ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva brahmalokūpapattiyā. Idaṃ kho panānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. Katamañcānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati? Ayameva ariyo aṭṭhaṅgiko maggo, seyyathidaṃ– sammādiṭṭhi, sammāsaṅkappo, sammāvācā, sammākammanto, sammā-ājīvo, sammāvāyāmo sammāsati, sammāsamādhi. Idaṃ kho, ānanda, etarahi mayā kalyāṇaṃ vattaṃ nihitaṃ ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. Taṃ vo ahaṃ, ānanda, evaṃ vadāmi – ‘yena me idaṃ kalyāṇaṃ vattaṃ nihitaṃ anuppavatteyyātha, mā kho me tumhe antimapurisā ahuvattha’. Yasmiṃ kho, ānanda, purisayuge vattamāne evarūpassa kalyāṇassa vattassa samucchedo hoti so tesaṃ antimapuriso hoti. Taṃ vo ahaṃ, ānanda, evaṃ vadāmi– ‘yena me idaṃ kalyāṇaṃ vattaṃ nihitaṃ anuppavatteyyātha, mā kho me tumhe antimapurisā ahuvatthā’”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Maghadevasuttaṃ niṭṭhitaṃ tatiyaṃ.
