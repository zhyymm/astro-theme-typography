---
title: 中部32经：大牛角林经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：一时，世尊与众多知名长老弟子们，包括尊者舍利弗、尊者大目犍连、尊者大迦叶、尊者阿那律、尊者离婆多、尊者阿难，以及其他众多知名长老弟子们，一同住在牛角娑罗林中。

当时，尊者大目犍连傍晚时分从禅定中出来，来到尊者大迦叶那里；来到后，对尊者大迦叶说：“来吧，迦叶贤友，我们去尊者舍利弗那里听闻佛法吧。”“好的，贤友。”尊者大迦叶答应了尊者大目犍连。于是，尊者大目犍连、尊者大迦叶和尊者阿那律一同去尊者舍利弗那里听闻佛法。

尊者阿难看见尊者大目犍连、尊者大迦叶和尊者阿那律走向尊者舍利弗那里听闻佛法。看见后，他来到尊者离婆多那里；来到后，对尊者离婆多说：“离婆多贤友，那些善人正走向尊者舍利弗那里听闻佛法。来吧，离婆多贤友，我们去尊者舍利弗那里听闻佛法吧。”“好的，贤友。”尊者离婆多答应了尊者阿难。于是，尊者离婆多和尊者阿难一同去尊者舍利弗那里听闻佛法。

尊者舍利弗远远地看见尊者离婆多和尊者阿难走来。看见后，他对尊者阿难说：“请来，尊者阿难！欢迎尊者阿难，世尊的侍者，亲近世尊者！阿难贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；阿难贤友，什么样的比丘能使这牛角娑罗林增光添彩呢？”

“舍利弗贤友，这里的比丘是多闻者，持守所闻，积累所闻。那些法义——初善、中善、后善，有义有文，宣说完全圆满、清净的梵行——这样的法义他多闻，持守，口头熟练，心中审视，见解通达。他以圆满的词句和含义，不间断地向四众弟子宣说佛法，以彻底根除烦恼。舍利弗贤友，这样的比丘能使这牛角娑罗林增光添彩。”

听完这话，尊者舍利弗对尊者离婆多说：“离婆多贤友，尊者阿难已经根据自己的领悟作了回答。现在我们来问尊者离婆多：‘离婆多贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；离婆多贤友，什么样的比丘能使这牛角娑罗林增光添彩呢？’”

“舍利弗贤友，这里的比丘喜欢独处，乐于独处，致力于内心的止息，不忽视禅定，具足观智，致力于空闲处。舍利弗贤友，这样的比丘能使这牛角娑罗林增光添彩。”

听完这话，尊者舍利弗对尊者阿那律说：“阿那律贤友，尊者离婆多已经根据自己的领悟作了回答。现在我们来问尊者阿那律：‘阿那律贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；阿那律贤友，什么样的比丘能使这牛角娑罗林增光添彩呢？’”

“舍利弗贤友，这里的比丘以清净超越人类的天眼，遍观千世界。舍利弗贤友，就像有眼之人登上宫殿的顶层，能遍观千个轮盘区域一样；舍利弗贤友，正是如此，比丘以清净超越人类的天眼，遍观千世界。舍利弗贤友，这样的比丘能使这牛角娑罗林增光添彩。”

听完这话，尊者舍利弗对尊者大迦叶说：“迦叶贤友，尊者阿那律已经根据自己的领悟作了回答。现在我们来问尊者大迦叶：‘迦叶贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；迦叶贤友，什么样的比丘能使这牛角娑罗林增光添彩呢？’”

“舍利弗贤友，这里的比丘自己是阿兰若行者，也称赞阿兰若行；自己是乞食行者，也称赞乞食行；自己是粪扫衣行者，也称赞粪扫衣行；自己是三衣行者，也称赞三衣行；自己是少欲者，也称赞少欲；自己是知足者，也称赞知足；自己是隐居者，也称赞隐居；自己是离群者，也称赞离群；自己是精进者，也称赞精进；自己是具足戒者，也称赞戒具足；自己是具足定者，也称赞定具足；自己是具足慧者，也称赞慧具足；自己是具足解脱者，也称赞解脱具足；自己是具足解脱知见者，也称赞解脱知见具足。舍利弗贤友，这样的比丘能使这牛角娑罗林增光添彩。”

听完这话，尊者舍利弗对尊者大目犍连说：“目犍连贤友，尊者大迦叶已经根据自己的领悟作了回答。现在我们来问尊者大目犍连：‘目犍连贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；目犍连贤友，什么样的比丘能使这牛角娑罗林增光添彩呢？’”

“舍利弗贤友，这里的两位比丘谈论阿毗达磨，他们互相提问，互相回答所问，不互相抵触，他们的谈论是法义的延续。舍利弗贤友，这样的比丘能使这牛角娑罗林增光添彩。”

于是，尊者大目犍连对尊者舍利弗说：“舍利弗贤友，我们都已经根据自己的领悟作了回答。现在我们来问尊者舍利弗：‘舍利弗贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；舍利弗贤友，什么样的比丘能使这牛角娑罗林增光添彩呢？’”

“目犍连贤友，这里的比丘能掌控自己的心，而不是被心掌控。他想要在上午以何种住定而住，他就在上午以那种住定而住；他想要在中午以何种住定而住，他就在中午以那种住定而住；他想要在傍晚以何种住定而住，他就在傍晚以那种住定而住。目犍连贤友，就像国王或王室大臣有一个装满各种颜色布料的布篮。他想要在上午穿哪件衣裳，他就在上午穿那件衣裳；他想要在中午穿哪件衣裳，他就在中午穿那件衣裳；他想要在傍晚穿哪件衣裳，他就在傍晚穿那件衣裳。目犍连贤友，正是如此，比丘能掌控自己的心，而不是被心掌控。他想要在上午以何种住定而住，他就在上午以那种住定而住；他想要在中午以何种住定而住，他就在中午以那种住定而住；他想要在傍晚以何种住定而住，他就在傍晚以那种住定而住。目犍连贤友，这样的比丘能使这牛角娑罗林增光添彩。”

于是，尊者舍利弗对那些尊者说：“贤友们，我们都已经根据自己的领悟作了回答。来吧，贤友们，我们去世尊那里；去了之后，把这件事禀告世尊。世尊如何为我们解答，我们就如何牢记。”“好的，贤友。”那些尊者答应了尊者舍利弗。

于是，那些尊者来到世尊那里；来到后，向世尊顶礼，然后坐在一旁。坐在一旁的尊者舍利弗对世尊说：“世尊，我远远地看见尊者离婆多和尊者阿难走来。看见后，我对尊者阿难说：‘请来，尊者阿难！欢迎尊者阿难，世尊的侍者，亲近世尊者！阿难贤友，这牛角娑罗林很可爱，月夜，娑罗树全部盛开，我想，天界的芬芳正在弥漫；阿难贤友，什么样的比丘能使这牛角娑罗林增光添彩呢？’世尊，听完这话，尊者阿难对我说：‘舍利弗贤友，这里的比丘是多闻者，持守所闻……以彻底根除烦恼。舍利弗贤友，这样的比丘能使这牛角娑罗林增光添彩。’”

“善哉，善哉，舍利弗！阿难确实是如理地回答了。舍利弗，阿难是多闻者，持守所闻，积累所闻。那些法义——初善、中善、后善，有义有文，宣说完全圆满、清净的梵行——这样的法义他多闻，持守，口头熟练，心中审视，见解通达。他以圆满的词句和含义，不间断地向四众弟子宣说佛法，以彻底根除烦恼。”

“世尊，听完这话，我对尊者离婆多说：‘离婆多贤友，尊者阿难已经根据自己的领悟作了回答。现在我们来问尊者离婆多：这牛角娑罗林很可爱，月夜，娑罗树全部盛开，我想，天界的芬芳正在弥漫；离婆多贤友，什么样的比丘能使这牛角娑罗林增光添彩呢？’世尊，听完这话，尊者离婆多对我说：‘舍利弗贤友，这里的比丘喜欢独处，乐于独处，致力于内心的止息，不忽视禅定，具足观智，致力于空闲处。舍利弗贤友，这样的比丘能使这牛角娑罗林增光添彩。’”

“善哉，善哉，舍利弗！离婆多确实是如理地回答了。舍利弗，离婆多喜欢独处，乐于独处，致力于内心的止息，不忽视禅定，具足观智，致力于空闲处。”

“世尊，听完这话，我对尊者阿那律说：‘阿那律贤友，尊者离婆多已经根据……阿那律贤友，什么样的比丘能使这牛角娑罗林增光添彩呢？’世尊，听完这话，尊者阿那律对我说：‘舍利弗贤友，这里的比丘以清净超越人类的天眼，遍观千世界。舍利弗贤友，就像有眼之人……正是如此，舍利弗贤友，这样的比丘能使这牛角娑罗林增光添彩。’”

“善哉，善哉，舍利弗！阿那律确实是如理地回答了。舍利弗，阿那律以清净超越人类的天眼，遍观千世界。”

“世尊，听完这话，我对尊者大迦叶说：‘迦叶贤友，尊者阿那律已经根据自己的领悟作了回答。现在我们来问尊者大迦叶……迦叶贤友，什么样的比丘能使这牛角娑罗林增光添彩呢？’世尊，听完这话，尊者大迦叶对我说：‘舍利弗贤友，这里的比丘自己是阿兰若行者，也称赞阿兰若行；自己是乞食行者……自己是粪扫衣行者……自己是三衣行者……自己是少欲者……自己是知足者……自己是隐居者……自己是离群者……自己是精进者……自己是具足戒者……自己是具足定者……自己是具足慧者……自己是具足解脱者……自己是具足解脱知见者，也称赞解脱知见具足。舍利弗贤友，这样的比丘能使这牛角娑罗林增光添彩。’”

“善哉，善哉，舍利弗！迦叶确实是如理地回答了。舍利弗，迦叶自己是阿兰若行者，也称赞阿兰若行；自己是乞食行者，也称赞乞食行；自己是粪扫衣行者，也称赞粪扫衣行；自己是三衣行者，也称赞三衣行；自己是少欲者，也称赞少欲；自己是知足者，也称赞知足；自己是隐居者，也称赞隐居；自己是离群者，也称赞离群；自己是精进者，也称赞精进；自己是具足戒者，也称赞戒具足；自己是具足定者，也称赞定具足；自己是具足慧者，也称赞慧具足；自己是具足解脱者，也称赞解脱具足；自己是具足解脱知见者，也称赞解脱知见具足。”

“世尊，听完这话，我对尊者大目犍连说：‘目犍连贤友，尊者大迦叶已经根据自己的领悟作了回答。现在我们来问尊者大目犍连……目犍连贤友，什么样的比丘能使这牛角娑罗林增光添彩呢？’世尊，听完这话，尊者大目犍连对我说：‘舍利弗贤友，这里的两位比丘谈论阿毗达磨。他们互相提问，互相回答所问，不互相抵触，他们的谈论是法义的延续。舍利弗贤友，这样的比丘能使这牛角娑罗林增光添彩。’”

“善哉，善哉，舍利弗！目犍连确实是如理地回答了。舍利弗，目犍连是说法者。”

听完这话，尊者大目犍连对世尊说：“世尊，然后我对尊者舍利弗说：‘舍利弗贤友，我们都已经根据自己的领悟作了回答。现在我们来问尊者舍利弗：这牛角娑罗林很可爱，月夜，娑罗树全部盛开，我想，天界的芬芳正在弥漫；舍利弗贤友，什么样的比丘能使这牛角娑罗林增光添彩呢？’世尊，听完这话，尊者舍利弗对我说：‘目犍连贤友，这里的比丘能掌控自己的心，而不是被心掌控。他想要在上午以何种住定而住，他就在上午以那种住定而住；他想要在中午以何种住定而住，他就在中午以那种住定而住；他想要在傍晚以何种住定而住，他就在傍晚以那种住定而住。目犍连贤友，就像国王或王室大臣有一个装满各种颜色布料的布篮。他想要在上午穿哪件衣裳，他就在上午穿那件衣裳；他想要在中午穿哪件衣裳，他就在中午穿那件衣裳；他想要在傍晚穿哪件衣裳，他就在傍晚穿那件衣裳。目犍连贤友，正是如此，比丘能掌控自己的心，而不是被心掌控。他想要在上午以何种住定而住，他就在上午以那种住定而住；他想要在中午以何种住定而住，他就在中午以那种住定而住；他想要在傍晚以何种住定而住，他就在傍晚以那种住定而住。目犍连贤友，这样的比丘能使这牛角娑罗林增光添彩。’”

“善哉，善哉，目犍连！舍利弗确实是如理地回答了。舍利弗，他能掌控自己的心，而不是被心掌控。他想要在上午以何种住定而住，他就在上午以那种住定而住；他想要在中午以何种住定而住，他就在中午以那种住定而住；他想要在傍晚以何种住定而住，他就在傍晚以那种住定而住。”

听完这话，尊者舍利弗对世尊说：“世尊，那么谁的回答最好呢？”

“舍利弗，你们所有人的回答都有道理。然而，你们也听听我说的，什么样的比丘能使这牛角娑罗林增光添彩。舍利弗，这里的比丘在饭后乞食完毕，盘腿而坐，身体挺直，将正念置于面前——‘我不会解除这个跏趺坐，直到我的心无取著而从烦恼中解脱。’舍利弗，这样的比丘能使这牛角娑罗林增光添彩。”

世尊如是说。那些尊者欢喜赞叹世尊所说。

大牛角林经第二终。  
巴利语经文  
MN.32/(2) Mahāgosiṅgasuttaṃ  
　　 332. Evaṃ me sutaṃ– ekaṃ samayaṃ bhagavā gosiṅgasālavanadāye viharati sambahulehi abhiññātehi abhiññātehi therehi sāvakehi saddhiṃ– āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṃ. Atha kho āyasmā mahāmoggallāno sāyanhasamayaṃ paṭisallānā vuṭṭhito yenāyasmā mahākassapo tenupasaṅkami; upasaṅkamitvā āyasmantaṃ mahākassapaṃ etadavoca– “āyāmāvuso, kassapa, yenāyasmā sāriputto tenupasaṅkamissāma dhammassavanāyā”ti. “Evamāvuso”ti kho āyasmā mahākassapo āyasmato mahāmoggallānassa paccassosi. Atha kho āyasmā ca mahāmoggallāno āyasmā ca mahākassapo āyasmā ca anuruddho yenāyasmā sāriputto tenupasaṅkamiṃsu dhammassavanāya. Addasā kho āyasmā ānando āyasmantañca mahāmoggallānaṃ āyasmantañca mahākassapaṃ āyasmantañca anuruddhaṃ yenāyasmā sāriputto tenupasaṅkamante dhammassavanāya. Disvāna yenāyasmā revato tenupasaṅkami; upasaṅkamitvā āyasmantaṃ revataṃ etadavoca– “upasaṅkamantā kho amū, āvuso revata, sappurisā yenāyasmā sāriputto tena dhammassavanāya. Āyāmāvuso revata, yenāyasmā sāriputto tenupasaṅkamissāma dhammassavanāyā”ti. “Evamāvuso”ti kho āyasmā revato āyasmato ānandassa paccassosi. Atha kho āyasmā ca revato āyasmā ca ānando yenāyasmā sāriputto tenupasaṅkamiṃsu dhammassavanāya.  
　　 333. Addasā kho āyasmā sāriputto āyasmantañca revataṃ āyasmantañca ānandaṃ dūratova āgacchante. Disvāna āyasmantaṃ ānandaṃ etadavoca– “etu kho āyasmā ānando! Svāgataṃ āyasmato ānandassa bhagavato upaṭṭhākassa bhagavato santikāvacarassa! Ramaṇīyaṃ, āvuso ānanda, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso ānanda, bhikkhunā gosiṅgasālavanaṃ sobheyyā”ti? “Idhāvuso sāriputta bhikkhu bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. So catassannaṃ parisānaṃ dhammaṃ deseti parimaṇḍalehi padabyañjanehi anuppabandhehi anusayasamugghātāya. Evarūpena kho, āvuso sāriputta, bhikkhunā gosiṅgasālavanaṃ sobheyyā”ti.  
　　 334. Evaṃ vutte, āyasmā sāriputto āyasmantaṃ revataṃ etadavoca “byākataṃ kho, āvuso revata, āyasmatā ānandena yathāsakaṃ paṭibhānaṃ. Tattha dāni mayaṃ āyasmantaṃ revataṃ pucchāma– ‘ramaṇīyaṃ, āvuso revata, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso revata, bhikkhunā gosiṅgasālavanaṃ sobheyyā’”ti? “Idhāvuso sāriputta, bhikkhu paṭisallānārāmo hoti paṭisallānarato, ajjhattaṃ cetosamathamanuyutto anirākatajjhāno, vipassanāya samannāgato, brūhetā suññāgārānaṃ. Evarūpena kho, āvuso sāriputta, bhikkhunā gosiṅgasālavanaṃ sobheyyā”ti.  
　　 335. Evaṃ vutte, āyasmā sāriputto āyasmantaṃ anuruddhaṃ etadavoca– “byākataṃ kho, āvuso anuruddha, āyasmatā revatena yathāsakaṃ paṭibhānaṃ. Tattha dāni mayaṃ āyasmantaṃ anuruddhaṃ pucchāma– ‘ramaṇīyaṃ, āvuso anuruddha, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso anuruddha, bhikkhunā gosiṅgasālavanaṃ sobheyyā’”ti? “Idhāvuso sāriputta, bhikkhu dibbena cakkhunā visuddhena atikkantamānusakena sahassaṃ lokānaṃ voloketi. Seyyathāpi, āvuso sāriputta, cakkhumā puriso uparipāsādavaragato sahassaṃ nemimaṇḍalānaṃ volokeyya; evameva kho, āvuso sāriputta, bhikkhu dibbena cakkhunā visuddhena atikkantamānusakena sahassaṃ lokānaṃ voloketi. Evarūpena kho, āvuso sāriputta, bhikkhunā gosiṅgasālavanaṃ sobheyyā”ti.  
　　 336. Evaṃ vutte, āyasmā sāriputto āyasmantaṃ mahākassapaṃ etadavoca– “byākataṃ kho, āvuso kassapa, āyasmatā anuruddhena yathāsakaṃ paṭibhānaṃ. Tattha dāni mayaṃ āyasmantaṃ mahākassapaṃ pucchāma– ‘ramaṇīyaṃ, āvuso kassapa, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso kassapa, bhikkhunā gosiṅgasālavanaṃ sobheyyā’”ti? “Idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti piṇḍapātikattassa ca vaṇṇavādī, attanā ca paṃsukūliko hoti paṃsukūlikattassa ca vaṇṇavādī, attanā ca tecīvariko hoti tecīvarikattassa ca vaṇṇavādī, attanā ca appiccho hoti appicchatāya ca vaṇṇavādī, attanā ca santuṭṭho hoti santuṭṭhiyā ca vaṇṇavādī, attanā ca pavivitto hoti pavivekassa ca vaṇṇavādī, attanā ca asaṃsaṭṭho hoti asaṃsaggassa ca vaṇṇavādī, attanā ca āraddhavīriyo hoti vīriyārambhassa ca vaṇṇavādī, attanā ca sīlasampanno hoti sīlasampadāya ca vaṇṇavādī, attanā ca samādhisampanno hoti samādhisampadāya ca vaṇṇavādī, attanā ca paññāsampanno hoti paññāsampadāya ca vaṇṇavādī, attanā ca vimuttisampanno hoti vimuttisampadāya ca vaṇṇavādī, attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. Evarūpena kho, āvuso sāriputta bhikkhunā gosiṅgasālavanaṃ sobheyyā”ti.  
　　 337. Evaṃ vutte, āyasmā sāriputto āyasmantaṃ mahāmoggallānaṃ etadavoca– “byākataṃ kho, āvuso moggallāna, āyasmatā mahākassapena yathāsakaṃ paṭibhānaṃ. Tattha dāni mayaṃ āyasmantaṃ mahāmoggallānaṃ pucchāma– ‘ramaṇīyaṃ, āvuso moggallāna, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso moggallāna, bhikkhunā gosiṅgasālavanaṃ sobheyyā’”ti? “Idhāvuso sāriputta, dve bhikkhū abhidhammakathaṃ kathenti, te aññamaññaṃ pañhaṃ pucchanti, aññamaññassa pañhaṃ puṭṭhā vissajjenti, no ca saṃsādenti, dhammī ca nesaṃ kathā pavattinī hoti. Evarūpena kho, āvuso sāriputta, bhikkhunā gosiṅgasālavanaṃ sobheyyā”ti.  
　　 338. Atha kho āyasmā mahāmoggallāno āyasmantaṃ sāriputtaṃ etadavoca– “byākataṃ kho, āvuso sāriputta, amhehi sabbeheva yathāsakaṃ paṭibhānaṃ. Tattha dāni mayaṃ āyasmantaṃ sāriputtaṃ pucchāma– ‘ramaṇīyaṃ, āvuso sāriputta, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso sāriputta, bhikkhunā gosiṅgasālavanaṃ sobheyyā’”ti? “Idhāvuso moggallāna, bhikkhu cittaṃ vasaṃ vatteti, no ca bhikkhu cittassa vasena vattati. So yāya vihārasamāpattiyā ākaṅkhati pubbaṇhasamayaṃ viharituṃ, tāya vihārasamāpattiyā pubbaṇhasamayaṃ viharati; yāya vihārasamāpattiyā ākaṅkhati majjhanhikasamayaṃ viharituṃ, tāya vihārasamāpattiyā majjhanhikasamayaṃ viharati; yāya vihārasamāpattiyā ākaṅkhati sāyanhasamayaṃ viharituṃ, tāya vihārasamāpattiyā sāyanhasamayaṃ viharati. Seyyathāpi, āvuso moggallāna, rañño vā rājamahāmattassa vā nānārattānaṃ dussānaṃ dussakaraṇḍako pūro assa. So yaññadeva dussayugaṃ ākaṅkheyya pubbaṇhasamayaṃ pārupituṃ, taṃ tadeva dussayugaṃ pubbaṇhasamayaṃ pārupeyya; yaññadeva dussayugaṃ ākaṅkheyya majjhanhikasamayaṃ pārupituṃ, taṃ tadeva dussayugaṃ majjhanhikasamayaṃ pārupeyya; yaññadeva dussayugaṃ ākaṅkheyya sāyanhasamayaṃ pārupituṃ, taṃ tadeva dussayugaṃ sāyanhasamayaṃ pārupeyya. Evameva kho, āvuso moggallāna, bhikkhu cittaṃ vasaṃ vatteti, no ca bhikkhu cittassa vasena vattati. So yāya vihārasamāpattiyā ākaṅkhati pubbaṇhasamayaṃ viharituṃ, tāya vihārasamāpattiyā pubbaṇhasamayaṃ viharati; yāya vihārasamāpattiyā ākaṅkhati majjhanhikasamayaṃ viharituṃ, tāya vihārasamāpattiyā majjhanhikasamayaṃ viharati; yāya vihārasamāpattiyā ākaṅkhati sāyanhasamayaṃ viharituṃ, tāya vihārasamāpattiyā sāyanhasamayaṃ viharati. Evarūpena kho, āvuso moggallāna, bhikkhunā gosiṅgasālavanaṃ sobheyyā”ti.  
　　 339. Atha kho āyasmā sāriputto te āyasmante etadavoca– “byākataṃ kho, āvuso, amhehi sabbeheva yathāsakaṃ paṭibhānaṃ. Āyāmāvuso, yena bhagavā tenupasaṅkamissāma; upasaṅkamitvā etamatthaṃ bhagavato ārocessāma. Yathā no bhagavā byākarissati tathā naṃ dhāressāmā”ti. “Evamāvuso”ti kho te āyasmanto āyasmato sāriputtassa paccassosuṃ. Atha kho te āyasmanto yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinno kho āyasmā sāriputto bhagavantaṃ etadavoca– “addasaṃ kho ahaṃ, bhante, āyasmantañca revataṃ āyasmantañca ānandaṃ dūratova āgacchante. Disvāna āyasmantaṃ ānandaṃ etadavocaṃ– ‘etu kho āyasmā ānando! Svāgataṃ āyasmato ānandassa bhagavato upaṭṭhākassa bhagavato santikāvacarassa! Ramaṇīyaṃ, āvuso ānanda, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti; kathaṃrūpena, āvuso ānanda, bhikkhunā gosiṅgasālavanaṃ sobheyyā’ti? Evaṃ vutte, bhante, āyasmā ānando maṃ etadavoca– ‘idhāvuso, sāriputta, bhikkhu bahussuto hoti sutadharo …pe… anusayasamugghātāya. Evarūpena kho, āvuso sāriputta, bhikkhunā gosiṅgasālavanaṃ sobheyyā’”ti. “Sādhu sādhu, sāriputta! Yathā taṃ ānandova sammā byākaramāno byākareyya. Ānando hi, sāriputta, bahussuto sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. So catassannaṃ parisānaṃ dhammaṃ deseti parimaṇḍalehi padabyañjanehi anuppabandhehi anusayasamugghātāyā”ti.  
　　 340. “Evaṃ vutte, ahaṃ, bhante, āyasmantaṃ revataṃ etadavocaṃ– ‘byākataṃ kho, āvuso revata āyasmatā ānandena yathāsakaṃ paṭibhānaṃ. Tattha dāni mayaṃ āyasmantaṃ revataṃ pucchāma– ramaṇīyaṃ, āvuso revata, gosiṅgasālavanaṃ, dosinā ratti, sabbaphāliphullā sālā, dibbā maññe gandhā sampavanti. Kathaṃrūpena, āvuso revata, bhikkhunā gosiṅgasālavanaṃ sobheyyā’ti? Evaṃ vutte, bhante, āyasmā revato maṃ etadavoca– ‘idhāvuso sāriputta bhikkhu paṭisallānārāmo hoti paṭisallānarato ajjhattaṃ cetosamathamanuyutto, anirākatajjhāno, vipassanāya samannāgato, brūhetā suññāgārānaṃ. Evarūpena kho, āvuso sāriputta, bhikkhunā gosiṅgasālavanaṃ sobheyyā’”ti. “Sādhu sādhu, sāriputta! Yathā taṃ revatova sammā byākaramāno byākareyya. Revato hi, sāriputta, paṭisallānārāmo paṭisallānarato, ajjhattaṃ cetosamathamanuyutto anirākatajjhāno, vipassanāya samannāgato brūhetā suññāgārānan”ti.  
　　 341. “Evaṃ vutte, ahaṃ, bhante, āyasmantaṃ anuruddhaṃ etadavocaṃ– ‘byākataṃ kho āvuso anuruddha āyasmatā revatena …pe… kathaṃrūpena, āvuso anuruddha, bhikkhunā gosiṅgasālavanaṃ sobheyyā’ti. Evaṃ vutte, bhante, āyasmā anuruddho maṃ etadavoca– ‘idhāvuso sāriputta, bhikkhu dibbena cakkhunā visuddhena atikkantamānusakena sahassaṃ lokānaṃ voloketi. Seyyathāpi, āvuso sāriputta, cakkhumā puriso …pe… evarūpena kho āvuso sāriputta bhikkhunā gosiṅgasālavanaṃ sobheyyā’”ti. “Sādhu sādhu, sāriputta, yathā taṃ anuruddhova sammā byākaramāno byākareyya. Anuruddho hi, sāriputta, dibbena cakkhunā visuddhena atikkantamānusakena sahassaṃ lokānaṃ voloketī”ti.  
　　 342. “Evaṃ vutte, ahaṃ, bhante, āyasmantaṃ mahākassapaṃ etadavocaṃ– ‘byākataṃ kho, āvuso kassapa āyasmatā anuruddhena yathāsakaṃ paṭibhānaṃ. Tattha dāni mayaṃ āyasmantaṃ mahākassapaṃ pucchāma …pe… kathaṃ rūpena kho, āvuso kassapa, bhikkhunā gosiṅgasālavanaṃ sobheyyā’ti? Evaṃ vutte bhante, āyasmā mahākassapo maṃ etadavoca– ‘idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti …pe… attanā ca paṃsukūliko hoti …pe… attanā ca tecīvariko hoti …pe… attanā ca appiccho hoti …pe… attanā ca santuṭṭho hoti …pe… attanā ca pavivitto hoti …pe… attanā ca asaṃsaṭṭho hoti …pe… attanā ca āraddhavīriyo hoti …pe… attanā ca sīlasampanno hoti …pe… attanā ca samādhisampanno hoti …pe… attanā ca paññāsampanno hoti… attanā ca vimuttisampanno hoti… attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. Evarūpena kho, āvuso sāriputta, bhikkhunā gosiṅgasālavanaṃ sobheyyā’”ti “Sādhu sādhu, sāriputta! Yathā taṃ kassapova sammā byākaramāno byākareyya. Kassapo hi, sāriputta, attanā ca āraññiko āraññikattassa ca vaṇṇavādī, attanā ca piṇḍapātiko piṇḍapātikattassa ca vaṇṇavādī, attanā ca paṃsukūliko paṃsukūlikattassa ca vaṇṇavādī, attanā ca tecīvariko tecīvarikattassa ca vaṇṇavādī, attanā ca appiccho appicchatāya ca vaṇṇavādī, attanā ca santuṭṭho santuṭṭhiyā ca vaṇṇavādī, attanā ca pavivitto pavivekassa ca vaṇṇavādī, attanā ca asaṃsaṭṭho asaṃsaggassa ca vaṇṇavādī, attanā ca āraddhavīriyo vīriyārambhassa ca vaṇṇavādī, attanā ca sīlasampanno sīlasampadāya ca vaṇṇavādī, attanā ca samādhisampanno samādhisampadāya ca vaṇṇavādī, attanā ca paññāsampanno paññāsampadāya ca vaṇṇavādī, attanā ca vimuttisampanno vimuttisampadāya ca vaṇṇavādī, attanā ca vimuttiñāṇadassanasampanno vimuttiñāṇadassanasampadāya ca vaṇṇavādī”ti.  
　　 343. “Evaṃ vutte, ahaṃ bhante āyasmantaṃ mahāmoggallānaṃ etadavocaṃ– ‘byākataṃ kho, āvuso moggallāna, āyasmatā mahākassapena yathāsakaṃ paṭibhānaṃ. Tattha dāni mayaṃ āyasmantaṃ mahāmoggallānaṃ pucchāma …pe… kathaṃrūpena, āvuso moggallāna, bhikkhunā gosiṅgasālavanaṃ sobheyyā’ti? Evaṃ vutte, bhante, āyasmā mahāmoggallāno maṃ etadavoca– ‘idhāvuso sāriputta, dve bhikkhū abhidhammakathaṃ kathenti. Te aññamaññaṃ pañhaṃ pucchanti, aññamaññassa pañhaṃ puṭṭhā vissajjenti, no ca saṃsādenti, dhammī ca nesaṃ kathā pavattinī hoti. Evarūpena kho, āvuso sāriputta, bhikkhunā gosiṅgasālavanaṃ sobheyyā’”ti. “Sādhu sādhu, sāriputta, yathā taṃ moggallānova sammā byākaramāno byākareyya. Moggallāno hi, sāriputta, dhammakathiko”ti.  
　　 344. Evaṃ vutte, āyasmā mahāmoggallāno bhagavantaṃ etadavoca– “atha khvāhaṃ, bhante, āyasmantaṃ sāriputtaṃ etadavocaṃ – ‘byākataṃ kho, āvuso sāriputta, amhehi sabbeheva yathāsakaṃ paṭibhānaṃ. Tattha dāni mayaṃ āyasmantaṃ sāriputtaṃ pucchāma– ramaṇīyaṃ, āvuso sāriputta, gosiṅgasālavanaṃ, dosinā ratti, sabbaphāliphullā sālā, dibbā, maññe, gandhā sampavanti. Kathaṃrūpena, āvuso sāriputta, bhikkhunā gosiṅgasālavanaṃ sobheyyā’ti? Evaṃ vutte, bhante, āyasmā sāriputto maṃ etadavoca– ‘idhāvuso, moggallāna, bhikkhu cittaṃ vasaṃ vatteti no ca bhikkhu cittassa vasena vattati. So yāya vihārasamāpattiyā ākaṅkhati pubbaṇhasamayaṃ viharituṃ, tāya vihārasamāpattiyā pubbaṇhasamayaṃ viharati; yāya vihārasamāpattiyā ākaṅkhati majjhanhikasamayaṃ viharituṃ, tāya vihārasamāpattiyā majjhanhikasamayaṃ viharati; yāya vihārasamāpattiyā ākaṅkhati sāyanhasamayaṃ viharituṃ, tāya vihārasamāpattiyā sāyanhasamayaṃ viharati. Seyyathāpi, āvuso moggallāna, rañño vā rājamahāmattassa vā nānārattānaṃ dussānaṃ dussakaraṇḍako pūro assa. So yaññadeva dussayugaṃ ākaṅkheyya pubbaṇhasamayaṃ pārupituṃ taṃ tadeva dussayugaṃ pubbaṇhasamayaṃ pārupeyya; yaññadeva dussayugaṃ ākaṅkheyya majjhanhikasamayaṃ pārupituṃ, taṃ tadeva dussayugaṃ majjhanhikasamayaṃ pārupeyya; yaññadeva dussayugaṃ ākaṅkheyya sāyanhasamayaṃ pārupituṃ, taṃ tadeva dussayugaṃ sāyanhasamayaṃ pārupeyya. Evameva kho, āvuso moggallāna, bhikkhu cittaṃ vasaṃ vatteti, no ca bhikkhu cittassa vasena vattati. So yāya vihārasamāpattiyā ākaṅkhati pubbaṇhasamayaṃ viharituṃ, tāya vihārasamāpattiyā pubbaṇhasamayaṃ viharati; yāya vihārasamāpattiyā ākaṅkhati majjhanhikasamayaṃ viharituṃ, tāya vihārasamāpattiyā majjhanhikasamayaṃ viharati; yāya vihārasamāpattiyā ākaṅkhati sāyanhasamayaṃ viharituṃ, tāya vihārasamāpattiyā sāyanhasamayaṃ viharati. Evarūpena kho, āvuso moggallāna, bhikkhunā gosiṅgasālavanaṃ sobheyyā’”ti. “Sādhu sādhu, moggallāna! Yathā taṃ sāriputtova sammā byākaramāno byākareyya. Sāriputto hi, moggallāna, cittaṃ vasaṃ vatteti no ca sāriputto cittassa vasena vattati. So yāya vihārasamāpattiyā ākaṅkhati pubbaṇhasamayaṃ viharituṃ, tāya vihārasamāpattiyā pubbaṇhasamayaṃ viharati; yāya vihārasamāpattiyā ākaṅkhati majjhanhikasamayaṃ viharituṃ, tāya vihārasamāpattiyā majjhanhikasamayaṃ viharati; yāya vihārasamāpattiyā ākaṅkhati sāyanhasamayaṃ viharituṃ, tāya vihārasamāpattiyā sāyanhasamayaṃ viharatī”ti.  
　　 345. Evaṃ vutte, āyasmā sāriputto bhagavantaṃ etadavoca– “kassa nu kho, bhante, subhāsitan”ti? “Sabbesaṃ vo, sāriputta, subhāsitaṃ pariyāyena. Api ca mamapi suṇātha yathārūpena bhikkhunā gosiṅgasālavanaṃ sobheyya. Idha, sāriputta, bhikkhu pacchābhattaṃ piṇḍapātapaṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā– ‘na tāvāhaṃ imaṃ pallaṅkaṃ bhindissāmi yāva me nānupādāya āsavehi cittaṃ vimuccissatī’ti. Evarūpena kho, sāriputta, bhikkhunā gosiṅgasālavanaṃ sobheyyā”ti.  
　　 Idamavoca bhagavā. Attamanā te āyasmanto bhagavato bhāsitaṃ abhinandunti.  
　　 Mahāgosiṅgasuttaṃ niṭṭhitaṃ dutiyaṃ.
