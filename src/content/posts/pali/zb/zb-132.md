---
title: 中部132经:阿难一夜贤者经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
中部132经 阿难一夜贤者经

我曾这样听闻：一时，世尊住舍卫城祇陀林给孤独园。尔时，尊者阿难正在集会堂中，以法言开示、激励、鼓舞、劝导诸比丘，并宣说一夜贤者之提纲与分别。

于是，世尊于傍晚时分，从禅修中起身，前往集会堂；抵达后，坐于已设之座。世尊坐定后，告诸比丘：“诸比丘，是谁在集会堂中，以法言开示、激励、鼓舞、劝导诸比丘，并宣说一夜贤者之提纲与分别？” “世尊，是尊者阿难在集会堂中，以法言开示、激励、鼓舞、劝导诸比丘，并宣说一夜贤者之提纲与分别。”

于是，世尊告尊者阿难：“阿难，你究竟是如何以法言开示、激励、鼓舞、劝导诸比丘，并宣说一夜贤者之提纲与分别的？” “世尊，我正是如此以法言开示、激励、鼓舞、劝导诸比丘，并宣说一夜贤者之提纲与分别的：

“勿追逐过去，勿期盼未来。

已逝者已舍离，未至者未得达。

于诸现在法，随处而观照。

不动不摇者，智者应增益。

今日应精勤，谁知明日死？

无有与彼大军死主之争执。

如是住者勤精进，昼夜不懈怠。

彼确一夜贤者，贤圣者如是说。”

“诸友，如何追逐过去？‘我于过去世有如是色’，而于其中生起欢喜；‘我于过去世有如是受’，而于其中生起欢喜；‘我于过去世有如是想’，而于其中生起欢喜；‘我于过去世有如是行’，而于其中生起欢喜；‘我于过去世有如是识’，而于其中生起欢喜。诸友，如是追逐过去。

诸友，如何不追逐过去？‘我于过去世有如是色’，而于其中不生起欢喜；‘我于过去世有如是受’，而于其中不生起欢喜；‘我于过去世有如是想’，而于其中不生起欢喜；‘我于过去世有如是行’，而于其中不生起欢喜；‘我于过去世有如是识’，而于其中不生起欢喜。诸友，如是不追逐过去。

诸友，如何期盼未来？‘我于未来世有如是色’，而于其中生起欢喜；‘我于未来世有如是受’……（同上）……‘我于未来世有如是想’……‘我于未来世有如是行’……‘我于未来世有如是识’，而于其中生起欢喜。诸友，如是期盼未来。

诸友，如何不期盼未来？‘我于未来世有如是色’，而于其中不生起欢喜；‘我于未来世有如是受’……（同上）……‘我于未来世有如是想’……‘我于未来世有如是行’……‘我于未来世有如是识’，而于其中不生起欢喜。诸友，如是不期盼未来。

诸友，如何于现在诸法中动摇？诸友，在此，无闻之凡夫，不见圣人，不熟习圣法，未受圣法教导；不见善人，不熟习善人法，未受善人法教导。他视色为我，或我具色，或色在我中，或我在色中；视受……想……行……识为我，或我具识，或识在我中，或我在识中。诸友，如是于现在诸法中动摇。

诸友，如何于现在诸法中不动摇？诸友，在此，多闻之圣弟子，得见圣人，熟习圣法，善受圣法教导；得见善人，熟习善人法，善受善人法教导。他不视色为我，不视我具色，不视色在我中，不视我在色中；不视受……不视想……不视行……不视识为我，不视我具识，不视识在我中，不视我在识中。诸友，如是于现在诸法中不动摇。

“勿追逐过去，勿期盼未来。

已逝者已舍离，未至者未得达。

于诸现在法，随处而观照。

不动不摇者，智者应增益。

今日应精勤，谁知明日死？

无有与彼大军死主之争执。

如是住者勤精进，昼夜不懈怠。

彼确一夜贤者，贤圣者如是说。”

“世尊，我正是如此以法言开示、激励、鼓舞、劝导诸比丘，并宣说一夜贤者之提纲与分别的。”

“善哉！善哉！阿难！阿难，你确实善于以法言开示、激励、鼓舞、劝导诸比丘，并宣说一夜贤者之提纲与分别：

“勿追逐过去……（同上）……

彼确一夜贤者，贤圣者如是说。”

“阿难，如何追逐过去……（同上）……诸比丘，如是追逐过去。阿难，如何不追逐过去……（同上）……诸比丘，如是不追逐过去。阿难，如何期盼未来……（同上）……诸比丘，如是期盼未来。阿难，如何不期盼未来……（同上）……诸比丘，如是不期盼未来。阿难，如何于现在诸法中动摇……（同上）……诸比丘，如是于现在诸法中动摇。阿难，如何于现在诸法中不动摇……（同上）……诸比丘，如是于现在诸法中不动摇。

“勿追逐过去……（同上）……

彼确一夜贤者，贤圣者如是说。”

世尊如是说已。尊者阿难皆大欢喜，信受世尊所说。

阿难一夜贤者经第二终。  

巴利语经文     

MN.132/(2) Ānandabhaddekarattasuttaṃ  
　　 276. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā ānando upaṭṭhānasālāyaṃ bhikkhūnaṃ dhammiyā kathāya sandasseti samādapeti samuttejeti sampahaṃseti, bhaddekarattassa uddesañca vibhaṅgañca bhāsati.  
　　 Atha kho bhagavā sāyanhasamayaṃ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā bhikkhū āmantesi– “ko nu kho, bhikkhave, upaṭṭhānasālāyaṃ bhikkhūnaṃ dhammiyā kathāya sandassesi samādapesi samuttejesi sampahaṃsesi, bhaddekarattassa uddesañca vibhaṅgañca abhāsī”ti? “Āyasmā, bhante, ānando upaṭṭhānasālāyaṃ bhikkhūnaṃ dhammiyā kathāya sandassesi samādapesi samuttejesi sampahaṃsesi, bhaddekarattassa uddesañca vibhaṅgañca abhāsī”ti.  
　　 Atha kho bhagavā āyasmantaṃ ānandaṃ āmantesi– “yathā kathaṃ pana tvaṃ, ānanda, bhikkhūnaṃ dhammiyā kathāya sandassesi samādapesi samuttejesi sampahaṃsesi bhaddekarattassa uddesañca vibhaṅgañca abhāsī”ti? “Evaṃ kho ahaṃ, bhante, bhikkhūnaṃ dhammiyā kathāya sandassesiṃ samādapesiṃ samuttejesiṃ sampahaṃsesiṃ, bhaddekarattassa uddesañca vibhaṅgañca abhāsiṃ–  
　　 “Atītaṃ nānvāgameyya, nappaṭikaṅkhe anāgataṃ;  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate muni”.  
　　 277. “Kathañca, āvuso, atītaṃ anvāgameti? Evaṃrūpo ahosiṃ atītamaddhānanti tattha nandiṃ samanvāneti, evaṃvedano ahosiṃ atītamaddhānanti tattha nandiṃ samanvāneti, evaṃsañño ahosiṃ atītamaddhānanti tattha nandiṃ samanvāneti, evaṃsaṅkhāro ahosiṃ atītamaddhānanti tattha nandiṃ samanvāneti, evaṃviññāṇo ahosiṃ atītamaddhānanti tattha nandiṃ samanvāneti– evaṃ kho, āvuso, atītaṃ anvāgameti.  
　　 “Kathañca, āvuso, atītaṃ nānvāgameti? Evaṃrūpo ahosiṃ atītamaddhānanti tattha nandiṃ na samanvāneti, evaṃvedano ahosiṃ atītamaddhānanti tattha nandiṃ na samanvāneti, evaṃsañño ahosiṃ atītamaddhānanti tattha nandiṃ na samanvāneti, evaṃsaṅkhāro ahosiṃ atītamaddhānanti tattha nandiṃ na samanvāneti, evaṃviññāṇo ahosiṃ atītamaddhānanti tattha nandiṃ na samanvāneti– evaṃ kho, āvuso, atītaṃ nānvāgameti.  
　　 “Kathañca, āvuso, anāgataṃ paṭikaṅkhati? Evaṃrūpo siyaṃ anāgatamaddhānanti tattha nandiṃ samanvāneti, evaṃvedano siyaṃ …pe… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhānanti tattha nandiṃ samanvāneti– evaṃ kho, āvuso, anāgataṃ paṭikaṅkhati.  
　　 “Kathañca, āvuso, anāgataṃ nappaṭikaṅkhati? Evaṃrūpo siyaṃ anāgatamaddhānanti tattha nandiṃ na samanvāneti, evaṃvedano siyaṃ …pe… evaṃsañño siyaṃ… evaṃsaṅkhāro siyaṃ… evaṃviññāṇo siyaṃ anāgatamaddhānanti tattha nandiṃ na samanvāneti– evaṃ kho, āvuso, anāgataṃ nappaṭikaṅkhati.  
　　 “Kathañca, āvuso, paccuppannesu dhammesu saṃhīrati? Idha, āvuso, assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati, rūpavantaṃ vā attānaṃ, attani vā rūpaṃ, rūpasmiṃ vā attānaṃ; vedanaṃ… saññaṃ… saṅkhāre… viññāṇaṃ attato samanupassati, viññāṇavantaṃ vā attānaṃ, attani vā viññāṇaṃ, viññāṇasmiṃ vā attānaṃ– evaṃ kho, āvuso, paccuppannesu dhammesu saṃhīrati.  
　　 “Kathañca āvuso, paccuppannesu dhammesu na saṃhīrati? Idha, āvuso, sutavā ariyasāvako ariyānaṃ dassāvī ariyadhammassa kovido ariyadhamme suvinīto sappurisānaṃ dassāvī sappurisadhammassa kovido sappurisadhamme suvinīto na rūpaṃ attato samanupassati, na rūpavantaṃ vā attānaṃ, na attani vā rūpaṃ, na rūpasmiṃ vā attānaṃ; na vedanaṃ… na saññaṃ… na saṅkhāre… na viññāṇaṃ attato samanupassati, na viññāṇavantaṃ vā attānaṃ, na attani vā viññāṇaṃ, na viññāṇasmiṃ vā attānaṃ– evaṃ kho, āvuso, paccuppannesu dhammesu na saṃhīrati.  
　　 “Atītaṃ nānvāgameyya, nappaṭikaṅkhe anāgataṃ.  
　　 Yadatītaṃ pahīnaṃ taṃ, appattañca anāgataṃ.  
　　 “Paccuppannañca yo dhammaṃ, tattha tattha vipassati;  
　　 Asaṃhīraṃ asaṃkuppaṃ, taṃ vidvā manubrūhaye.  
　　 “Ajjeva kiccamātappaṃ, ko jaññā maraṇaṃ suve;  
　　 Na hi no saṅgaraṃ tena, mahāsenena maccunā.  
　　 “Evaṃ vihāriṃ ātāpiṃ, ahorattamatanditaṃ;  
　　 Taṃ ve bhaddekarattoti, santo ācikkhate munī”ti.  
　　 “Evaṃ kho ahaṃ, bhante, bhikkhūnaṃ dhammiyā kathāya sandassesiṃ samādapesiṃ samuttejesiṃ sampahaṃsesiṃ, bhaddekarattassa uddesañca vibhaṅgañca abhāsin”ti.  
　　 278. “Sādhu sādhu, ānanda! Sādhu kho tvaṃ, ānanda, bhikkhūnaṃ dhammiyā kathāya sandassesi samādapesi samuttejesi sampahaṃsesi, bhaddekarattassa uddesañca vibhaṅgañca abhāsi–  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 “Kathañca, ānanda, atītaṃ anvāgameti …pe… evaṃ kho, ānanda, atītaṃ anvāgameti. Kathañca, ānanda, atītaṃ nānvāgameti …pe… evaṃ kho, ānanda, atītaṃ nānvāgameti. Kathañca, ānanda, anāgataṃ paṭikaṅkhati …pe… evaṃ kho, ānanda, anāgataṃ paṭikaṅkhati. Kathañca, ānanda, anāgataṃ nappaṭikaṅkhati …pe… evaṃ kho, ānanda, anāgataṃ nappaṭikaṅkhati. Kathañca, ānanda, paccuppannesu dhammesu saṃhīrati …pe… evaṃ kho, ānanda, paccuppannesu dhammesu saṃhīrati. Kathañca, ānanda, paccuppannesu dhammesu na saṃhīrati …pe… evaṃ kho, ānanda, paccuppannesu dhammesu na saṃhīrati.  
　　 “Atītaṃ nānvāgameyya …pe…  
　　 Taṃ ve bhaddekarattoti, santo ācikkhate munī”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Ānandabhaddekarattasuttaṃ niṭṭhitaṃ dutiyaṃ.