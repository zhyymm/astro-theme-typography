---
title: 中部64经：大摩罗迦经
pubDate: 2026-01-14
categories: ['巴利三藏']
description: ''
slug:
tags: [中部]
draft: false
---

中部64经 大摩罗迦经

我曾这样听闻：有一次，世尊住在舍卫城祇树给孤独园。在那儿，世尊对比丘们说：“比丘们！”比丘们回答世尊：“尊者！”世尊说：“比丘们，你们记得我所教导的五下分结吗？”

　　听世尊如此说，尊者摩罗迦弗对世尊说：“尊者，我记得世尊所教导的五下分结。”“摩罗迦弗，你如何记得我所教导的五下分结呢？”“尊者，我记得世尊将有身见教导为下分结；我记得世尊将疑教导为下分结；我记得世尊将戒禁取教导为下分结；我记得世尊将欲贪教导为下分结；我记得世尊将瞋恚教导为下分结。尊者，我就是这样记得世尊所教导的五下分结。”

　　“摩罗迦弗，你究竟是在记住谁所教导的这五下分结呢？摩罗迦弗，难道其他外道游方者不会用这个幼童的比喻来责难你吗？摩罗迦弗，一个年幼、愚钝、仰卧的婴儿，他连‘我’都不存在，哪里会生起有身见呢？然而，他的有身见随眠潜伏着。摩罗迦弗，一个年幼、愚钝、仰卧的婴儿，他连‘法’都不存在，哪里会生起对诸法的疑呢？然而，他的疑随眠潜伏着。摩罗迦弗，一个年幼、愚钝、仰卧的婴儿，他连‘戒’都不存在，哪里会生起对戒的戒禁取呢？然而，他的戒禁取随眠潜伏着。摩罗迦弗，一个年幼、愚钝、仰卧的婴儿，他连‘欲’都不存在，哪里会生起对欲的欲贪呢？然而，他的欲贪随眠潜伏着。摩罗迦弗，一个年幼、愚钝、仰卧的婴儿，他连‘众生’都不存在，哪里会生起对众生的瞋恚呢？然而，他的瞋恚随眠潜伏着。摩罗迦弗，难道其他外道游方者不会用这个幼童的比喻来责难你吗？”

　　听世尊如此说，尊者阿难对世尊说：“尊者，是时候了，善逝，是时候了，世尊应当教导五下分结。比丘们听了世尊的教导，将会记住。”“既然如此，阿难，你听着，好好作意，我将要说。”“是的，尊者。”尊者阿难回答了世尊。世尊说：

“阿难，这里有未受教导的凡夫，他未曾见过圣者，不熟习圣法，不被圣法调伏；他未曾见过善人，不熟习善法，不被善法调伏。他被有身见所缠缚，被有身见所征服；他不如实知对已生起的有身见的出离。他的有身见变得坚固，未被去除，成为下分结。

　　“他被疑所缠缚，被疑所征服；他不如实知对已生起的疑的出离。他的疑变得坚固，未被去除，成为下分结。

　　“他被戒禁取所缠缚，被戒禁取所征服；他不如实知对已生起的戒禁取的出离。他的戒禁取变得坚固，未被去除，成为下分结。

　　“他被欲贪所缠缚，被欲贪所征服；他不如实知对已生起的欲贪的出离。他的欲贪变得坚固，未被去除，成为下分结。

　　“他被瞋恚所缠缚，被瞋恚所征服；他不如实知对已生起的瞋恚的出离。他的瞋恚变得坚固，未被去除，成为下分结。

“然而，阿难，已受教导的圣弟子，他见过圣者，熟习圣法，被圣法调伏；他见过善人，熟习善法，被善法调伏。他未被有身见所缠缚，未被有身见所征服；他如实知对已生起的有身见的出离。他的有身见连同其随眠被舍弃。

　　“他未被疑所缠缚，未被疑所征服；他如实知对已生起的疑的出离。他的疑连同其随眠被舍弃。

　　“他未被戒禁取所缠缚，未被戒禁取所征服；他如实知对已生起的戒禁取的出离。他的戒禁取连同其随眠被舍弃。

　　“他未被欲贪所缠缚，未被欲贪所征服；他如实知对已生起的欲贪的出离。他的欲贪连同其随眠被舍弃。

　　“他未被瞋恚所缠缚，未被瞋恚所征服；他如实知对已生起的瞋恚的出离。他的瞋恚连同其随眠被舍弃。

“阿难，如果不依靠那条道路和途径来断除五下分结，而能认识、见到或舍弃五下分结——那是不可能的。阿难，就像一棵高大、有精华的树，如果不剥掉树皮、不剥掉边材，就想取其精华——那是不可能的；同样地，阿难，如果不依靠那条道路和途径来断除五下分结，而能认识、见到或舍弃五下分结——那是不可能的。

　　“然而，阿难，如果依靠那条道路和途径来断除五下分结，而能认识、见到或舍弃五下分结——那是有可能的。阿难，就像一棵高大、有精华的树，如果剥掉树皮、剥掉边材，就能取其精华——那是有可能的；同样地，阿难，如果依靠那条道路和途径来断除五下分结，而能认识、见到或舍弃五下分结——那是有可能的。

　　“阿难，就像恒河充满水，水面与两岸齐平，乌鸦可以饮用。这时来了一个体力虚弱的人，他说：‘我要横渡恒河，用手臂逆流而上，安全到达彼岸。’他不可能横渡恒河，用手臂逆流而上，安全到达彼岸。同样地，阿难，那些在宣说灭身时，心不跳跃，不喜悦，不安住，不解脱的人；他们就应该被看作是那个体力虚弱的人。

　　“阿难，就像恒河充满水，水面与两岸齐平，乌鸦可以饮用。这时来了一个体力强健的人，他说：‘我要横渡恒河，用手臂逆流而上，安全到达彼岸。’他能够横渡恒河，用手臂逆流而上，安全到达彼岸。同样地，阿难，那些在宣说灭身时，心跳跃，喜悦，安住，解脱的人；他们就应该被看作是那个体力强健的人。

“阿难，什么是断除五下分结的道路和途径呢？

　　“阿难，这里有比丘，由于远离（烦恼）因，由于舍弃不善法，由于完全平息粗劣的身行，离诸欲、离诸不善法，有寻有伺，具足由远离而生的喜和乐，进入并安住于初禅。他对其中所包含的色、受、想、行、识，都如实观照为无常、苦、病、肿瘤、箭、祸、灾、他方、毁灭、空、无我。他让心远离这些法。他让心远离这些法后，将心导向不死界——‘这是寂静，这是殊胜，即一切行止息，一切烦恼舍离，贪欲之尽，离欲，灭尽，涅槃。’他安住于彼，达到烦恼的灭尽；如果他未能达到烦恼的灭尽，则由于对法生起欢喜，对法生起喜悦，他通过五下分结的灭尽而成为化生者，在那里般涅槃，不从那个世界返回。阿难，这也是断除五下分结的道路和途径。

　　“再者，阿难，比丘由于寻和伺的止息……乃至进入并安住于第二禅……第三禅……进入并安住于第四禅。他对其中所包含的色、受、想、行、识……（同上）……不从那个世界返回。阿难，这也是断除五下分结的道路和途径。

　　“再者，阿难，比丘完全超越色想，灭除有对想，不作意种种想，进入并安住于空无边处：‘虚空无边。’他对其中所包含的受、想、行、识……（同上）……不从那个世界返回。阿难，这也是断除五下分结的道路和途径。

　　“再者，阿难，比丘完全超越空无边处，进入并安住于识无边处：‘识无边。’他对其中所包含的受、想、行、识……（同上）……不从那个世界返回。阿难，这也是断除五下分结的道路和途径。

　　“再者，阿难，比丘完全超越识无边处，进入并安住于无所有处：‘一无所有。’他对其中所包含的受、想、行、识……（同上）……不从那个世界返回。阿难，这也是断除五下分结的道路和途径。”

　　“尊者，如果这是断除五下分结的道路和途径，那么为什么这里有些比丘是心解脱，有些比丘是慧解脱呢？”“阿难，这正是由于根的区别，我才这么说。”

　　世尊说了这番话。尊者阿难心生欢喜，认可了世尊所说的话。

大摩罗迦经第四终。   
巴利语经文  
MN.64/(4) Mahāmālukyasuttaṃ  
　　 129. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “dhāretha no tumhe, bhikkhave, mayā desitāni pañcorambhāgiyāni saṃyojanānī”ti?  
　　 Evaṃ vutte, āyasmā mālukyaputto bhagavantaṃ etadavoca– “ahaṃ kho, bhante, dhāremi bhagavatā desitāni pañcorambhāgiyāni saṃyojanānī”ti. “Yathā kathaṃ pana tvaṃ, mālukyaputta, dhāresi mayā desitāni pañcorambhāgiyāni saṃyojanānī”ti? “Sakkāyadiṭṭhiṃ kho ahaṃ, bhante, bhagavatā orambhāgiyaṃ saṃyojanaṃ desitaṃ dhāremi; vicikicchaṃ kho ahaṃ, bhante, bhagavatā orambhāgiyaṃ saṃyojanaṃ desitaṃ dhāremi; sīlabbataparāmāsaṃ kho ahaṃ, bhante, bhagavatā orambhāgiyaṃ saṃyojanaṃ desitaṃ dhāremi; kāmacchandaṃ kho ahaṃ, bhante, bhagavatā orambhāgiyaṃ saṃyojanaṃ desitaṃ dhāremi; byāpādaṃ kho ahaṃ, bhante, bhagavatā orambhāgiyaṃ saṃyojanaṃ desitaṃ dhāremi. Evaṃ kho ahaṃ, bhante, dhāremi bhagavatā desitāni pañcorambhāgiyāni saṃyojanānī”ti.  
　　 “Kassa kho nāma tvaṃ, mālukyaputta, imāni evaṃ pañcorambhāgiyāni saṃyojanāni desitāni dhāresi? Nanu, mālukyaputta aññatitthiyā paribbājakā iminā taruṇūpamena upārambhena upārambhissanti? Daharassa hi, mālukyaputta, kumārassa mandassa uttānaseyyakassa sakkāyotipi na hoti, kuto panassa uppajjissati sakkāyadiṭṭhi? Anusetvevassa sakkāyadiṭṭhānusayo. Daharassa hi, mālukyaputta, kumārassa mandassa uttānaseyyakassa dhammātipi na hoti, kuto panassa uppajjissati dhammesu vicikicchā? Anusetvevassa vicikicchānusayo. Daharassa hi, mālukyaputta, kumārassa mandassa uttānaseyyakassa sīlātipi na hoti, kuto panassa uppajjissati sīlesu sīlabbataparāmāso? Anusetvevassa sīlabbataparāmāsānusayo Daharassa hi, mālukyaputta, kumārassa mandassa uttānaseyyakassa kāmātipi na hoti, kuto panassa uppajjissati kāmesu kāmacchando? Anusetvevassa kāmarāgānusayo. Daharassa hi, mālukyaputta, kumārassa mandassa uttānaseyyakassa sattātipi na hoti, kuto panassa uppajjissati sattesu byāpādo? Anusetvevassa byāpādānusayo. Nanu, mālukyaputta, aññatitthiyā paribbājakā iminā taruṇūpamena upārambhena upārambhissantī”ti? Evaṃ vutte, āyasmā ānando bhagavantaṃ etadavoca– “etassa, bhagavā, kālo, etassa, sugata, kālo yaṃ bhagavā pañcorambhāgiyāni saṃyojanāni deseyya. Bhagavato sutvā bhikkhū dhāressantī”ti. “Tena hānanda, suṇāhi, sādhukaṃ manasi karohi; bhāsissāmī”ti. “Evaṃ, bhante”ti kho āyasmā ānando bhagavato paccassosi. Bhagavā etadavoca–  
　　 130. “Idhānanda assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto sakkāyadiṭṭhipariyuṭṭhitena cetasā viharati sakkāyadiṭṭhiparetena; uppannāya ca sakkāyadiṭṭhiyā nissaraṇaṃ yathābhūtaṃ nappajānāti. Tassa sā sakkāyadiṭṭhi thāmagatā appaṭivinītā orambhāgiyaṃ saṃyojanaṃ. Vicikicchāpariyuṭṭhitena cetasā viharati vicikicchāparetena; uppannāya ca vicikicchāya nissaraṇaṃ yathābhūtaṃ nappajānāti. Tassa sā vicikicchā thāmagatā appaṭivinītā orambhāgiyaṃ saṃyojanaṃ. Sīlabbataparāmāsapariyuṭṭhitena cetasā viharati sīlabbataparāmāsaparetena; uppannassa ca sīlabbataparāmāsassa nissaraṇaṃ yathābhūtaṃ nappajānāti. Tassa so sīlabbataparāmāso thāmagato appaṭivinīto orambhāgiyaṃ saṃyojanaṃ. Kāmarāgapariyuṭṭhitena cetasā viharati kāmarāgaparetena uppannassa ca kāmarāgassa nissaraṇaṃ yathābhūtaṃ nappajānāti. Tassa so kāmarāgo thāmagato appaṭivinīto orambhāgiyaṃ saṃyojanaṃ. Byāpādapariyuṭṭhitena cetasā viharati byāpādaparetena; uppannassa ca byāpādassa nissaraṇaṃ yathābhūtaṃ nappajānāti. Tassa so byāpādo thāmagato appaṭivinīto orambhāgiyaṃ saṃyojanaṃ.  
　　 131. “Sutavā ca kho, ānanda, ariyasāvako ariyānaṃ dassāvī ariyadhammassa kovido ariyadhamme suvinīto, sappurisānaṃ dassāvī sappurisadhammassa kovido sappurisadhamme suvinīto na sakkāyadiṭṭhipariyuṭṭhitena cetasā viharati na sakkāyadiṭṭhiparetena; uppannāya ca sakkāyadiṭṭhiyā nissaraṇaṃ yathābhūtaṃ pajānāti. Tassa sā sakkāyadiṭṭhi sānusayā pahīyati. Na vicikicchāpariyuṭṭhitena cetasā viharati na vicikicchāparetena; uppannāya ca vicikicchāya nissaraṇaṃ yathābhūtaṃ pajānāti. Tassa sā vicikicchā sānusayā pahīyati. Na sīlabbataparāmāsapariyuṭṭhitena cetasā viharati na sīlabbataparāmāsaparetena; uppannassa ca sīlabbataparāmāsassa nissaraṇaṃ yathābhūtaṃ pajānāti. Tassa so sīlabbataparāmāso sānusayo pahīyati. Na kāmarāgapariyuṭṭhitena cetasā viharati na kāmarāgaparetena; uppannassa ca kāmarāgassa nissaraṇaṃ yathābhūtaṃ pajānāti. Tassa so kāmarāgo sānusayo pahīyati Na byāpādapariyuṭṭhitena cetasā viharati na byāpādaparetena; uppannassa ca byāpādassa nissaraṇaṃ yathābhūtaṃ pajānāti. Tassa so byāpādo sānusayo pahīyati.  
　　 132. “Yo, ānanda, maggo yā paṭipadā pañcannaṃ orambhāgiyānaṃ saṃyojanānaṃ pahānāya taṃ maggaṃ taṃ paṭipadaṃ anāgamma pañcorambhāgiyāni saṃyojanāni ñassati vā dakkhati vā pajahissati vāti– netaṃ ṭhānaṃ vijjati. Seyyathāpi, ānanda, mahato rukkhassa tiṭṭhato sāravato tacaṃ acchetvā phegguṃ acchetvā sāracchedo bhavissatīti– netaṃ ṭhānaṃ vijjati; evameva kho, ānanda, yo maggo yā paṭipadā pañcannaṃ orambhāgiyānaṃ saṃyojanānaṃ pahānāya taṃ maggaṃ taṃ paṭipadaṃ anāgamma pañcorambhāgiyāni saṃyojanāni ñassati vā dakkhati vā pajahissati vāti– netaṃ ṭhānaṃ vijjati.  
　　 “Yo ca kho, ānanda, maggo yā paṭipadā pañcannaṃ orambhāgiyānaṃ saṃyojanānaṃ pahānāya taṃ maggaṃ taṃ paṭipadaṃ āgamma pañcorambhāgiyāni saṃyojanāni ñassati vā dakkhati vā pajahissati vāti– ṭhānametaṃ vijjati. Seyyathāpi, ānanda, mahato rukkhassa tiṭṭhato sāravato tacaṃ chetvā phegguṃ chetvā sāracchedo bhavissatīti– ṭhānametaṃ vijjati; evameva kho, ānanda, yo maggo yā paṭipadā pañcannaṃ orambhāgiyānaṃ saṃyojanānaṃ pahānāya taṃ maggaṃ taṃ paṭipadaṃ āgamma pañcorambhāgiyāni saṃyojanāni ñassati vā dakkhati vā pajahissati vāti– ṭhānametaṃ vijjati. Seyyathāpi, ānanda, gaṅgā nadī pūrā udakassa samatittikā kākapeyyā. Atha dubbalako puriso āgaccheyya– ‘ahaṃ imissā gaṅgāya nadiyā tiriyaṃ bāhāya sotaṃ chetvā sotthinā pāraṃ gacchissāmī’ti; so na sakkuṇeyya gaṅgāya nadiyā tiriyaṃ bāhāya sotaṃ chetvā sotthinā pāraṃ gantuṃ. Evameva kho, ānanda, yesaṃ kesañci sakkāyanirodhāya dhamme desiyamāne cittaṃ na pakkhandati nappasīdati na santiṭṭhati na vimuccati; seyyathāpi so dubbalako puriso evamete daṭṭhabbā. Seyyathāpi, ānanda, gaṅgā nadī pūrā udakassa samatittikā kākapeyyā. Atha balavā puriso āgaccheyya– ‘ahaṃ imissā gaṅgāya nadiyā tiriyaṃ bāhāya sotaṃ chetvā sotthinā pāraṃ gacchissāmī’ti; so sakkuṇeyya gaṅgāya nadiyā tiriyaṃ bāhāya sotaṃ chetvā sotthinā pāraṃ gantuṃ. Evameva kho, ānanda, yesaṃ kesañci sakkāyanirodhāya dhamme desiyamāne cittaṃ pakkhandati pasīdati santiṭṭhati vimuccati; seyyathāpi so balavā puriso evamete daṭṭhabbā.  
　　 133. “Katamo cānanda, maggo, katamā paṭipadā pañcannaṃ orambhāgiyānaṃ saṃyojanānaṃ pahānāya? Idhānanda, bhikkhu upadhivivekā akusalānaṃ dhammānaṃ pahānā sabbaso kāyaduṭṭhullānaṃ paṭippassaddhiyā vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. So yadeva tattha hoti rūpagataṃ vedanāgataṃ saññāgataṃ saṅkhāragataṃ viññāṇagataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati. So tehi dhammehi cittaṃ paṭivāpeti. So tehi dhammehi cittaṃ paṭivāpetvā amatāya dhātuyā cittaṃ upasaṃharati– ‘etaṃ santaṃ etaṃ paṇītaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti. So tattha ṭhito āsavānaṃ khayaṃ pāpuṇāti; no ce āsavānaṃ khayaṃ pāpuṇāti teneva dhammarāgena tāya dhammanandiyā pañcannaṃ orambhāgiyānaṃ saṃyojanānaṃ parikkhayā opapātiko hoti, tattha parinibbāyī, anāvattidhammo tasmā lokā. Ayampi kho, ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ pahānāya.  
　　 “Puna caparaṃ, ānanda, bhikkhu vitakkavicārānaṃ vūpasamā …pe… dutiyaṃ jhānaṃ upasampajja viharati… tatiyaṃ jhānaṃ… catutthaṃ jhānaṃ upasampajja viharati. So yadeva tattha hoti rūpagataṃ vedanāgataṃ saññāgataṃ saṅkhāragataṃ viññāṇagataṃ… anāvattidhammo tasmā lokā. Ayampi kho, ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ pahānāya.  
　　 “Puna caparaṃ, ānanda, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. So yadeva tattha hoti vedanāgataṃ saññāgataṃ saṅkhāragataṃ viññāṇagataṃ …pe… anāvattidhammo tasmā lokā. Ayampi kho, ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ pahānāya.  
　　 “Puna caparaṃ, ānanda, bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. So yadeva tattha hoti vedanāgataṃ saññāgataṃ saṅkhāragataṃ viññāṇagataṃ …pe… anāvattidhammo tasmā lokā. Ayampi kho, ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ pahānāya.  
　　 “Puna caparaṃ, ānanda, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. So yadeva tattha hoti vedanāgataṃ saññāgataṃ saṅkhāragataṃ viññāṇagataṃ …pe… anāvattidhammo tasmā lokā. Ayampi kho, ānanda, maggo ayaṃ paṭipadā pañcannaṃ orambhāgiyānaṃ saṃyojanānaṃ pahānāyā”ti.  
　　 “Eso ce, bhante, maggo esā paṭipadā pañcannaṃ orambhāgiyānaṃ saṃyojanānaṃ pahānāya, atha kiñcarahi idhekacce bhikkhū cetovimuttino ekacce bhikkhū paññāvimuttino”ti? “Ettha kho panesāhaṃ, ānanda, indriyavemattataṃ vadāmī”ti.  
　　 Idamavoca bhagavā. Attamano āyasmā ānando bhagavato bhāsitaṃ abhinandīti.  
　　 Mahāmālukyasuttaṃ niṭṭhitaṃ catutthaṃ.