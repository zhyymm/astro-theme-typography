---
title: 中部26经：罗网堆经
pubDate: 2026-01-11
categories: ['巴利三藏']
tags: [中部]
draft: false
---
中部26经 罗网堆经（又名圣求经）

我曾这样听闻：

一时，世尊住在舍卫城只陀林给孤独园。于是，世尊在上午穿好衣服，拿着钵和衣，进入舍卫城乞食。那时，许多比丘走到尊者阿难陀那里，走近后对比丘阿难陀说：“阿难陀贤友，我们很久没有亲耳听到世尊的佛法开示了。阿难陀贤友，如果能亲耳听到世尊的佛法开示，那该多好啊。”“既然如此，贤者们，你们去婆罗门拉玛的隐修处吧，或许能亲耳听到世尊的佛法开示。”“好的，贤友。”那些比丘们回答了尊者阿难陀。

于是世尊在舍卫城乞食后，饭后回到住处，唤尊者阿难陀说：“阿难陀，来，我们去东园鹿母讲堂午休吧。”“是的，大德。”尊者阿难陀回答了世尊。于是世尊与尊者阿难陀一同前往东园鹿母讲堂午休。于是世尊在傍晚从禅定中出来，唤尊者阿难陀说：“阿难陀，来，我们去东浴池洗澡吧。”“是的，大德。”尊者阿难陀回答了世尊。

于是世尊与尊者阿难陀一同前往东浴池洗澡。在东浴池洗完澡后，世尊走出浴池，只穿着一件外衣，晾干身体。这时，尊者阿难陀对世尊说：“大德，婆罗门拉玛的隐修处不远。大德，婆罗门拉玛的隐修处很令人愉悦；大德，婆罗门拉玛的隐修处很庄严。大德，世尊如果能前往婆罗门拉玛的隐修处，那真是出于慈悲啊。”世尊默然允许了。

于是世尊前往婆罗门拉玛的隐修处。当时，许多比丘正在婆罗门拉玛的隐修处集会，进行佛法开示。于是世尊站在门外，等待佛法开示结束。于是世尊知道佛法开示结束了，便清了清嗓子，敲了敲门闩。那些比丘们为世尊打开了门。于是世尊进入婆罗门拉玛的隐修处，坐在准备好的座位上。坐下后，世尊对比丘们说：“比丘们，你们现在在讨论什么话题？你们未完的讨论是什么？”“大德，我们正围绕世尊进行佛法讨论，世尊就到了。”“好啊，比丘们！比丘们，你们这些善男子，出于信仰，离家出家，进行佛法讨论是恰当的。比丘们，你们集会时，有两件事可做：一是佛法开示，二是圣者的沉默。”

“比丘们，有这两种寻：圣寻和非圣寻。

“比丘们，什么是非圣寻呢？比丘们，在此，有些人自己有生之法，却寻求有生之法；自己有老之法，却寻求有老之法；自己有病之法，却寻求有病之法；自己有死之法，却寻求有死之法；自己有忧之法，却寻求有忧之法；自己有染污之法，却寻求有染污之法。

“比丘们，你们说什么是有生之法？比丘们，子女、妻子是有生之法；仆婢是有生之法；羊、山羊是有生之法；鸡、猪是有生之法；象、牛、马、雌马是有生之法；金银是有生之法。比丘们，这些依附之物都是有生之法。此人沉溺于此，迷恋于此，执著于此，自己有生之法，却寻求有生之法。

“比丘们，你们说什么是有老之法？比丘们，子女、妻子是有老之法；仆婢是有老之法；羊、山羊是有老之法；鸡、猪是有老之法；象、牛、马、雌马是有老之法；金银是有老之法。比丘们，这些依附之物都是有老之法。此人沉溺于此，迷恋于此，执著于此，自己有老之法，却寻求有老之法。

“比丘们，你们说什么是有病之法？比丘们，子女、妻子是有病之法；仆婢是有病之法；羊、山羊是有病之法；鸡、猪是有病之法；象、牛、马、雌马是有病之法。比丘们，这些依附之物都是有病之法。此人沉溺于此，迷恋于此，执著于此，自己有病之法，却寻求有病之法。

“比丘们，你们说什么是有死之法？比丘们，子女、妻子是有死之法；仆婢是有死之法；羊、山羊是有死之法；鸡、猪是有死之法；象、牛、马、雌马是有死之法。比丘们，这些依附之物都是有死之法。此人沉溺于此，迷恋于此，执著于此，自己有死之法，却寻求有死之法。

“比丘们，你们说什么是有忧之法？比丘们，子女、妻子是有忧之法；仆婢是有忧之法；羊、山羊是有忧之法；鸡、猪是有忧之法；象、牛、马、雌马是有忧之法。比丘们，这些依附之物都是有忧之法。此人沉溺于此，迷恋于此，执著于此，自己有忧之法，却寻求有忧之法。

“比丘们，你们说什么是有染污之法？比丘们，子女、妻子是有染污之法；仆婢是有染污之法；羊、山羊是有染污之法；鸡、猪是有染污之法；象、牛、马、雌马是有染污之法；金银是有染污之法。比丘们，这些依附之物都是有染污之法。此人沉溺于此，迷恋于此，执著于此，自己有染污之法，却寻求有染污之法。比丘们，这便是非圣寻。”

“比丘们，什么是圣寻呢？比丘们，在此，有些人自己有生之法，但知有生之法的过患，寻求无生、无上、安稳的涅槃；自己有老之法，但知有老之法的过患，寻求无老、无上、安稳的涅槃；自己有病之法，但知有病之法的过患，寻求无病、无上、安稳的涅槃；自己有死之法，但知有死之法的过患，寻求不死、无上、安稳的涅槃；自己有忧之法，但知有忧之法的过患，寻求无忧、无上、安稳的涅槃；自己有染污之法，但知有染污之法的过患，寻求无染污、无上、安稳的涅槃。比丘们，这便是圣寻。”

“比丘们，从前我在未完全觉悟之前，还是菩萨时，我自己有生之法，却寻求有生之法；我自己有老之法，却寻求有老之法；我自己有病之法，却寻求有病之法；我自己有死之法，却寻求有死之法；我自己有忧之法，却寻求有忧之法；我自己有染污之法，却寻求有染污之法。比丘们，那时我心想：‘为什么我自己有生之法，却寻求有生之法？自己有老之法……有病之法……有死之法……有忧之法……我自己有染污之法，却寻求有染污之法？不如我自己有生之法，但知有生之法的过患，寻求无生、无上、安稳的涅槃；我自己有老之法，但知有老之法的过患，寻求无老、无上、安稳的涅槃；我自己有病之法，但知有病之法的过患，寻求无病、无上、安稳的涅槃；我自己有死之法，但知有死之法的过患，寻求不死、无上、安稳的涅槃；我自己有忧之法，但知有忧之法的过患，寻求无忧、无上、安稳的涅槃；我自己有染污之法，但知有染污之法的过患，寻求无染污、无上、安稳的涅槃。’

“比丘们，后来我年纪尚轻，头发乌黑，拥有幸福的青春，正值盛年，违背了父母的意愿，他们泪流满面地哭泣着，我剃除须发，披上袈裟，离家出家。如此出家后，我为了寻求善法，为了寻求无上寂静的圣道，前往阿罗罗·迦罗摩那里。走近后，我对阿罗罗·迦罗摩说：‘迦罗摩贤友，我希望在这教法中修行梵行。’比丘们，我这样说后，阿罗罗·迦罗摩对我说：‘贤者请住下来；此法是如此，明智者在此法中，不久就能亲自证知、实现并安住于自己的老师所教授的境界。’比丘们，我很快就学会了那种教法。比丘们，我那时只需动动嘴唇，说些话，就能宣说智慧论和长老论，并且我和其他人一样声称‘我已知、我已见’。比丘们，那时我心想：‘阿罗罗·迦罗摩并非仅仅凭借信仰就宣称自己亲身证知、实现并安住于此法；阿罗罗·迦罗摩确实是知此法、见此法而安住的。’

“比丘们，于是我走到阿罗罗·迦罗摩那里，走近后，我对阿罗罗·迦罗摩说：‘迦罗摩贤友，你宣称亲身证知、实现并安住于此法达到了什么程度？’比丘们，我这样说后，阿罗罗·迦罗摩宣说了无所有处。比丘们，那时我心想：‘并非只有阿罗罗·迦罗摩才有信心，我也有信心；并非只有阿罗罗·迦罗摩才有精进，我也有精进；并非只有阿罗罗·迦罗摩才有念，我也有念；并非只有阿罗罗·迦罗摩才有定，我也有定；并非只有阿罗罗·迦罗摩才有慧，我也有慧。不如我努力去证知阿罗罗·迦罗摩所宣称的亲身证知、实现并安住的那个法吧。’比丘们，我很快就亲身证知、实现并安住于那个法了。

“比丘们，于是我走到阿罗罗·迦罗摩那里，走近后，我对阿罗罗·迦罗摩说：

‘迦罗摩贤友，你宣称亲身证知、实现并安住于此法达到了这个程度吗？’

‘贤友，我宣称亲身证知、实现并安住于此法达到了这个程度。’

‘贤友，我也亲身证知、实现并安住于此法达到了这个程度。’

‘贤友，我们真是有利啊，我们真是得到了善利啊，我们见到了像贤者这样同修梵行的人。这样，我亲身证知、实现并安住并宣说的法，你也亲身证知、实现并安住。你亲身证知、实现并安住的法，我也亲身证知、实现并安住并宣说。这样，我所知的法，你也知道；你所知的法，我也知道。这样，我是怎样的，你就是怎样的；你是怎样的，我就是怎样的。来吧，贤友，我们两人一起来领导这个僧团吧！’比丘们，就这样，阿罗罗·迦罗摩身为我的老师，却将我这个学生置于与他同等的地位，并给予我极大的尊重。比丘们，那时我心想：‘此法不能导向厌离、离欲、灭尽、寂静、证知、等觉、涅槃，它只能导向投生到无所有处。’比丘们，于是我不再看重那个法，对那个法感到厌倦，便离开了。

“比丘们，于是我为了寻求善法，为了寻求无上寂静的圣道，前往郁陀伽·罗摩子那里。走近后，我对郁陀伽·罗摩子说：‘贤友，我希望在这教法中修行梵行。’比丘们，我这样说后，郁陀伽·罗摩子对我说：‘贤者请住下来；此法是如此，明智者在此法中，不久就能亲自证知、实现并安住于自己的老师所教授的境界。’比丘们，我很快就学会了那种教法。比丘们，我那时只需动动嘴唇，说些话，就能宣说智慧论和长老论，并且我和其他人一样声称‘我已知、我已见’。比丘们，那时我心想：‘罗摩并非仅仅凭借信仰就宣称自己亲身证知、实现并安住于此法；罗摩确实是知此法、见此法而安住的。’

“比丘们，于是我走到郁陀伽·罗摩子那里，走近后，我对郁陀伽·罗摩子说：‘贤友，罗摩宣称亲身证知、实现并安住于此法达到了什么程度？’比丘们，我这样说后，郁陀伽·罗摩子宣说了非想非非想处。比丘们，那时我心想：‘并非只有罗摩才有信心，我也有信心；并非只有罗摩才有精进，我也有精进；并非只有罗摩才有念，我也有念；并非只有罗摩才有定，我也有定；并非只有罗摩才有慧，我也有慧。不如我努力去证知罗摩所宣称的亲身证知、实现并安住的那个法吧。’比丘们，我很快就亲身证知、实现并安住于那个法了。

“比丘们，于是我走到郁陀伽·罗摩子那里，走近后，我对郁陀伽·罗摩子说：

‘贤友，罗摩宣称亲身证知、实现并安住于此法达到了这个程度吗？’

‘贤友，罗摩宣称亲身证知、实现并安住于此法达到了这个程度。’

‘贤友，我也亲身证知、实现并安住于此法达到了这个程度。’

‘贤友，我们真是有利啊，我们真是得到了善利啊，我们见到了像贤者这样同修梵行的人。这样，罗摩亲身证知、实现并安住并宣说的法，你也亲身证知、实现并安住。你亲身证知、实现并安住的法，罗摩也亲身证知、实现并安住并宣说。这样，罗摩所知的法，你也知道；你所知的法，罗摩也知道。这样，罗摩是怎样的，你就是怎样的；你是怎样的，罗摩就是怎样的。来吧，贤友，你来领导这个僧团吧！’比丘们，就这样，郁陀伽·罗摩子身为我的同修梵行者，却将我置于老师的地位，并给予我极大的尊重。比丘们，那时我心想：‘此法不能导向厌离、离欲、灭尽、寂静、证知、等觉、涅槃，它只能导向投生到非想非非想处。’比丘们，于是我不再看重那个法，对那个法感到厌倦，便离开了。

“比丘们，于是我为了寻求善法，为了寻求无上寂静的圣道，在摩揭陀国次第游行，来到了郁罗毗罗的军队营地。我在那里看到了一片令人愉悦的土地，一片美丽的树林，一条清澈、宜人、有良好渡口的河流，周围是可供乞食的村庄。比丘们，那时我心想：‘哎呀，这片土地多么令人愉悦，这片树林多么美丽，这条河流多么清澈、宜人、有良好的渡口，周围还有可供乞食的村庄。这真是善男子精进修行的足够条件啊！’比丘们，于是我便在那里坐下——‘这足以用来精进修行了！’

“比丘们，于是我，自己有生之法，知有生之法的过患，寻求无生、无上、安稳的涅槃，便证得了无生、无上、安稳的涅槃；自己有老之法，知有老之法的过患，寻求无老、无上、安稳的涅槃，便证得了无老、无上、安稳的涅槃；自己有病之法，知有病之法的过患，寻求无病、无上、安稳的涅槃，便证得了无病、无上、安稳的涅槃；自己有死之法，知有死之法的过患，寻求不死、无上、安稳的涅槃，便证得了不死、无上、安稳的涅槃；自己有忧之法，知有忧之法的过患，寻求无忧、无上、安稳的涅槃，便证得了无忧、无上、安稳的涅槃；自己有染污之法，知有染污之法的过患，寻求无染污、无上、安稳的涅槃，便证得了无染污、无上、安稳的涅槃。我的智慧与洞察力也随之生起：‘我的解脱是不可动摇的，这是我最后的生有，现在没有再生的可能了。’

“比丘们，那时我心想：‘我所证得的这个法是甚深的，难以见的，难以领悟的，寂静的，殊胜的，超越思辨的，精微的，智者才能体验的。然而，这众生却是乐于执著，喜于执著，沉溺于执著。对于乐于执著，喜于执著，沉溺于执著的众生来说，此法是难以见的，即此缘起，缘生法。此法也是难以见的，即一切行止息，一切依附舍离，贪爱灭尽，离欲，灭尽，涅槃。如果我宣说此法，而他人不能理解，那将是我的疲劳，我的困扰。’比丘们，那时我心中生起了这些前所未闻的、奇特的偈颂：

‘此法我历尽艰辛方证得，

现在不必再宣说。

此法非为贪嗔所缠者易悟，

他们被烦恼的迷雾笼罩。

此法逆流而上，精微，甚深，难以见，细微。

被贪欲染着者不见此法，

他们被无明的黑暗所覆盖。’

“比丘们，于是我思考着，我的心倾向于无欲，不倾向于说法。比丘们，那时，梵天·萨汉巴提知道了我的心念，心想：‘唉，世间将要毁灭了，世间将要彻底毁灭了，因为如来、阿罗汉、正等正觉者，他的心倾向于无欲，不倾向于说法。’比丘们，于是梵天·萨汉巴提，就像一个强壮的人伸直弯曲的手臂，或弯曲伸直的手臂一样，从梵天界消失，出现在我面前。比丘们，于是梵天·萨汉巴提偏袒右肩，向我合掌，对我说：‘大德，请世尊说法吧，请善逝说法吧。有少数众生尘垢少，他们因为不闻法而衰退。将有知法者。’比丘们，梵天·萨汉巴提说了这些话，然后又说了这些偈颂：

‘往昔摩揭陀出现，

不净之法，由染污者思惟。

愿开甘露之门，

令闻清净者所觉悟之法。

犹如立于山巅之石，

能环视四方人群。

智慧者啊，以法眼登此殿堂，

无忧者啊，俯瞰被生老病死所困、被忧愁所压迫的人们。

奋起吧，英雄！战胜魔军！商队首领，无债者，游行于世间吧！

世尊，请说法吧，将有知法者！’

“比丘们，于是我接受了梵天的恳请，出于对众生的悲悯，以佛眼观察世间。比丘们，我以佛眼观察世间时，看到了尘垢少的众生、尘垢多的众生；有敏锐根器的、有迟钝根器的；有善相的、有恶相的；有易教化的、有难教化的；有些众生看到来世的罪过而生起恐惧，有些众生则不看到来世的罪过而生起恐惧。比丘们，正如在睡莲池、荷花池或白莲池中，有些睡莲、荷花或白莲，生于水中，长于水中，没于水中，潜于水中而滋养；有些睡莲、荷花或白莲，生于水中，长于水中，浮于水面；有些睡莲、荷花或白莲，生于水中，长于水中，出离水面，不为水所沾染。比丘们，我也同样以佛眼观察世间时，看到了尘垢少的众生、尘垢多的众生；有敏锐根器的、有迟钝根器的；有善相的、有恶相的；有易教化的、有难教化的；有些众生看到来世的罪过而生起恐惧，有些众生则不看到来世的罪过而生起恐惧。比丘们，于是我以偈颂回答了梵天·萨汉巴提：

‘甘露之门已为彼等开启，

有耳者，愿他们舍弃信仰。

我未宣说深奥之法，

因为畏惧（众生不理解）而心生障碍。’

“比丘们，于是梵天·萨汉巴提心想：‘我已经得到世尊说法的时间了。’于是他向我顶礼，右绕三匝后，就在那里消失了。”

“比丘们，那时我心想：‘我应该先向谁说法呢？谁会很快理解此法呢？’比丘们，那时我心想：‘阿罗罗·迦罗摩是位智者、聪明人、有智慧，长久以来尘垢很少。不如我先向阿罗罗·迦罗摩说法吧。他会很快理解此法。’比丘们，那时有天神来到我面前，对我说：‘大德，阿罗罗·迦罗摩已于七天前命终。’我随即生起了智慧与洞察力：‘阿罗罗·迦罗摩已于七天前命终。’比丘们，那时我心想：‘阿罗罗·迦罗摩真是损失巨大啊！如果他能听到此法，他会很快理解的。’

“比丘们，那时我心想：‘我应该先向谁说法呢？谁会很快理解此法呢？’比丘们，那时我心想：‘郁陀伽·罗摩子是位智者、聪明人、有智慧，长久以来尘垢很少。不如我先向郁陀伽·罗摩子说法吧。他会很快理解此法。’比丘们，那时有天神来到我面前，对我说：‘大德，郁陀伽·罗摩子已于昨天傍晚命终。’我随即生起了智慧与洞察力：‘郁陀伽·罗摩子已于昨天傍晚命终。’比丘们，那时我心想：‘郁陀伽·罗摩子真是损失巨大啊！如果他能听到此法，他会很快理解的。’

“比丘们，那时我心想：‘我应该先向谁说法呢？谁会很快理解此法呢？’比丘们，那时我心想：‘五比丘对我的修行帮助很大，他们曾在我精进修行时侍奉我。不如我先向五比丘说法吧。’比丘们，那时我心想：‘五比丘现在住在哪里呢？’比丘们，我以清净超越人眼的天眼看到五比丘住在波罗奈斯仙人堕处鹿野苑。于是我，比丘们，在郁罗毗罗随意住了一段时间后，便前往波罗奈斯游行。

“比丘们，在伽耶和菩提之间，有一位邪命外道优波伽在路上看见了我。他看见我后说：‘贤友，你的根很清净，脸色也很纯净、明亮。贤友，你是为了谁而出家的？谁是你的老师？你信仰谁的教法？’比丘们，我这样说后，我以偈颂回答了邪命外道优波伽：

‘我已胜过一切，知晓一切，

不染一切法。

舍弃一切，解脱于爱尽，

我自证悟，何须再依他人？

我没有老师，

没有可与我匹敌者。

在人天世间，

没有我的对等者。

我确是世间的阿罗汉，

我是无上的导师；

我是唯一的正等正觉者，

已得清凉，已入涅槃。

为了转动法轮，我前往迦尸城；

在盲目的世间，我要敲响不死之鼓。’

‘贤友，你所宣称的，你是一位无尽的胜者啊！’

‘像我这样，已达漏尽者，才是胜者。

我的恶法已尽，因此，优波伽，我是胜者。’

“比丘们，我这样说后，邪命外道优波伽说‘但愿如此，贤友’，摇了摇头，然后走另一条路离开了。”

“比丘们，于是我次第游行，来到了波罗奈斯仙人堕处鹿野苑，到了五比丘那里。比丘们，五比丘远远地看见我走来。他们看到后，互相商议说：‘贤友们，这位沙门乔达摩来了，他沉溺于享乐，放弃了精进，又回到享乐去了。我们不应该向他问候，不应该起身迎接，也不应该替他接过钵和衣。不过，我们可以为他准备一个座位，如果他想坐，他会坐下的。’比丘们，我越走近，五比丘越无法坚持他们自己的约定。有些人前来迎接我，替我接过钵和衣；有些人为我准备座位；有些人为我准备洗脚水。但是，他们仍然以名字和‘贤友’来称呼我。

“比丘们，我这样说后，我对五比丘说：‘比丘们，不要以名字和‘贤友’来称呼如来。比丘们，如来是阿罗汉、正等正觉者。比丘们，请侧耳倾听，不死法已获得，我将教导你们，我将宣说佛法。你们按照所教导的去实践，不久就能亲自证知、实现并安住于善男子们为了其终极目标——梵行圆满而彻底离家出家的无上境界，就在今生今世。’比丘们，我这样说后，五比丘对我说：‘乔达摩贤友，你以前以那种姿态，那种修行，那种苦行，都未能证得超越人类之法，达到圣者智慧与洞察力的殊胜境界，现在你沉溺于享乐，放弃了精进，又回到享乐去了，你又怎能证得超越人类之法，达到圣者智慧与洞察力的殊胜境界呢？’比丘们，我这样说后，我对五比丘说：‘比丘们，如来并非沉溺于享乐，并非放弃精进，并非回到享乐去了。比丘们，如来是阿罗汉、正等正觉者。比丘们，请侧耳倾听，不死法已获得，我将教导你们，我将宣说佛法。你们按照所教导的去实践，不久就能亲自证知、实现并安住于善男子们为了其终极目标——梵行圆满而彻底离家出家的无上境界，就在今生今世。’比丘们，五比丘第二次对我说：‘乔达摩贤友，你以前以那种姿态，那种修行，那种苦行，都未能证得超越人类之法，达到圣者智慧与洞察力的殊胜境界，现在你沉溺于享乐，放弃了精进，又回到享乐去了，你又怎能证得超越人类之法，达到圣者智慧与洞察力的殊胜境界呢？’比丘们，我第二次对五比丘说：‘比丘们，如来并非沉溺于享乐……（略）……你们就能安住。’比丘们，五比丘第三次对我说：‘乔达摩贤友，你以前以那种姿态，那种修行，那种苦行，都未能证得超越人类之法，达到圣者智慧与洞察力的殊胜境界，现在你沉溺于享乐，放弃了精进，又回到享乐去了，你又怎能证得超越人类之法，达到圣者智慧与洞察力的殊胜境界呢？’

“比丘们，我这样说后，我对五比丘说：‘比丘们，你们以前曾这样称呼我吗？’‘不，大德。’‘比丘们，如来是阿罗汉、正等正觉者。比丘们，请侧耳倾听，不死法已获得，我将教导你们，我将宣说佛法。你们按照所教导的去实践，不久就能亲自证知、实现并安住于善男子们为了其终极目标——梵行圆满而彻底离家出家的无上境界，就在今生今世。’

“比丘们，我能够说服五比丘。比丘们，我有时教导两位比丘，三位比丘则去乞食。三位比丘乞食回来带回来的食物，我们六人便以此维生。比丘们，我有时教导三位比丘，两位比丘则去乞食。两位比丘乞食回来带回来的食物，我们六人便以此维生。比丘们，五比丘在我的如此教导和训诫下，自己有生之法，知有生之法的过患，寻求无生、无上、安稳的涅槃，便证得了无生、无上、安稳的涅槃；自己有老之法，知有老之法的过患，寻求无老、无上、安稳的涅槃，便证得了无老、无上、安稳的涅槃；自己有病之法……（略）……自己有死之法……自己有忧之法……自己有染污之法，知有染污之法的过患，寻求无染污、无上、安稳的涅槃，便证得了无染污、无上、安稳的涅槃。他们的智慧与洞察力也随之生起：‘我们的解脱是不可动摇的，这是我们最后的生有，现在没有再生的可能了。’

“比丘们，有这五种欲境。哪五种呢？眼所识的色，是可爱、可喜、可意、可爱乐、与欲相应、引人贪著的；耳所识的声音……（略）……鼻所识的香……舌所识的味……身所识的触，是可爱、可喜、可意、可爱乐、与欲相应、引人贪著的。比丘们，这便是五种欲境。比丘们，任何沙门或婆罗门，若沉溺于这五种欲境，迷恋于此，执著于此，不见其过患，不知其出离，而享用它们，他们就应该被视为：‘他们已陷入不幸，已陷入灾难，已受恶魔摆布。’比丘们，正如被束缚的野鹿躺卧在罗网堆中，它就应该被视为：‘它已陷入不幸，已陷入灾难，已受猎人摆布。当猎人来时，它不能随意离开。’比丘们，同样地，任何沙门或婆罗门，若沉溺于这五种欲境，迷恋于此，执著于此，不见其过患，不知其出离，而享用它们，他们就应该被视为：‘他们已陷入不幸，已陷入灾难，已受恶魔摆布。’

“比丘们，然而，任何沙门或婆罗门，若不沉溺于这五种欲境，不迷恋于此，不执著于此，见其过患，知其出离，而享用它们，他们就应该被视为：‘他们未陷入不幸，未陷入灾难，未受恶魔摆布。’

“比丘们，正如未被束缚的野鹿躺卧在罗网堆中，它就应该被视为：‘它未陷入不幸，未陷入灾难，未受猎人摆布。当猎人来时，它能随意离开。’比丘们，同样地，任何沙门或婆罗门，若不沉溺于这五种欲境，不迷恋于此，不执著于此，见其过患，知其出离，而享用它们，他们就应该被视为：‘他们未陷入不幸，未陷入灾难，未受恶魔摆布。’

“比丘们，正如野鹿在森林深处漫步，自由自在地走着，自由自在地站着，自由自在地坐着，自由自在地躺着。这是为什么呢？比丘们，因为它不在猎人的射程之内。比丘们，同样地，比丘离欲、离不善法，有寻有伺，离生喜乐，证得并安住于初禅。比丘们，这被称为：比丘使魔罗盲目，踏碎了魔罗的足迹，让恶魔看不见。

“再者，比丘们，比丘寻伺止息，内净一心，无寻无伺，定生喜乐，证得并安住于第二禅。比丘们，这被称为：……（略）……恶魔。

“再者，比丘们，比丘离喜而住于舍，正念正知，以身受乐，即圣者们所称的‘舍念乐住’，证得并安住于第三禅。比丘们，这被称为：……（略）……恶魔。

“再者，比丘们，比丘断乐断苦，先前的喜忧已灭，不苦不乐，由舍念清净，证得并安住于第四禅。比丘们，这被称为：……（略）……恶魔。

“再者，比丘们，比丘完全超越色想，灭有对想，不思惟种种想，证得并安住于‘虚空无边’的空无边处。比丘们，这被称为：……（略）……恶魔。

“再者，比丘们，比丘完全超越空无边处，证得并安住于‘识无边’的识无边处。比丘们，这被称为：……（略）……恶魔。

“再者，比丘们，比丘完全超越识无边处，证得并安住于‘什么都没有’的无所有处。比丘们，这被称为：……（略）……恶魔。

“再者，比丘们，比丘完全超越无所有处，证得并安住于非想非非想处。比丘们，这被称为：……（略）……恶魔。

“再者，比丘们，比丘完全超越非想非非想处，证得并安住于想受灭，他以智慧洞察，诸漏已尽。比丘们，这被称为：比丘使魔罗盲目，踏碎了魔罗的足迹，让恶魔看不见。他已渡过了世间的缠缚，自由自在地走着，自由自在地站着，自由自在地坐着，自由自在地躺着。这是为什么呢？比丘们，因为它不在恶魔的射程之内。”

世尊如是说。那些比丘心生欢喜，赞叹世尊所说。

罗网堆经 第六终。
巴利语经文  
MN.26/(6) Pāsarāsisuttaṃ(另版Ariyapariyesanāsuttaṃ)  
　　 272. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Atha kho sambahulā bhikkhū yenāyasmā ānando tenupasaṅkamiṃsu; upasaṅkamitvā āyasmantaṃ ānandaṃ etadavocuṃ– “cirassutā no, āvuso ānanda, bhagavato sammukhā dhammī kathā. Sādhu mayaṃ, āvuso ānanda, labheyyāma bhagavato sammukhā dhammiṃ kathaṃ savanāyā”ti. “Tena hāyasmanto yena rammakassa brāhmaṇassa assamo tenupasaṅkamatha; appeva nāma labheyyātha bhagavato sammukhā dhammiṃ kathaṃ savanāyā”ti. “Evamāvuso”ti kho te bhikkhū āyasmato ānandassa paccassosuṃ.  
　　 Atha kho bhagavā sāvatthiyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ ānandaṃ āmantesi– “āyāmānanda, yena pubbārāmo migāramātupāsādo tenupasaṅkamissāma divāvihārāyā”ti. “Evaṃ, bhante”ti kho āyasmā ānando bhagavato paccassosi. Atha kho bhagavā āyasmatā ānandena saddhiṃ yena pubbārāmo migāramātupāsādo tenupasaṅkami divāvihārāya. Atha kho bhagavā sāyanhasamayaṃ paṭisallānā vuṭṭhito āyasmantaṃ ānandaṃ āmantesi– “āyāmānanda, yena pubbakoṭṭhako tenupasaṅkamissāma gattāni parisiñcitun”ti. “Evaṃ, bhante”ti kho āyasmā ānando bhagavato paccassosi.  
　　 273. Atha kho bhagavā āyasmatā ānandena saddhiṃ yena pubbakoṭṭhako tenupasaṅkami gattāni parisiñcituṃ. Pubbakoṭṭhake gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. Atha kho āyasmā ānando bhagavantaṃ etadavoca– “ayaṃ, bhante, rammakassa brāhmaṇassa assamo avidūre. Ramaṇīyo, bhante, rammakassa brāhmaṇassa assamo; pāsādiko, bhante, rammakassa brāhmaṇassa assamo. Sādhu, bhante, bhagavā yena rammakassa brāhmaṇassa assamo tenupasaṅkamatu anukampaṃ upādāyā”ti. Adhivāsesi bhagavā tuṇhībhāvena.  
　　 Atha kho bhagavā yena rammakassa brāhmaṇassa assamo tenupasaṅkami. Tena kho pana samayena sambahulā bhikkhū rammakassa brāhmaṇassa assame dhammiyā kathāya sannisinnā honti. Atha kho bhagavā bahidvārakoṭṭhake aṭṭhāsi kathāpariyosānaṃ āgamayamāno. Atha kho bhagavā kathāpariyosānaṃ viditvā ukkāsitvā aggaḷaṃ ākoṭesi. Vivariṃsu kho te bhikkhū bhagavato dvāraṃ. Atha kho bhagavā rammakassa brāhmaṇassa assamaṃ pavisitvā paññatte āsane nisīdi. Nisajja kho bhagavā bhikkhū āmantesi– “kāyanuttha, bhikkhave, etarahi kathāya sannisinnā? Kā ca pana vo antarākathā vippakatā”ti “Bhagavantameva kho no, bhante, ārabbha dhammī kathā vippakatā, atha bhagavā anuppatto”ti. “Sādhu, bhikkhave! Etaṃ kho, bhikkhave, tumhākaṃ patirūpaṃ kulaputtānaṃ saddhā agārasmā anagāriyaṃ pabbajitānaṃ yaṃ tumhe dhammiyā kathāya sannisīdeyyātha. Sannipatitānaṃ vo, bhikkhave, dvayaṃ karaṇīyaṃ– dhammī vā kathā, ariyo vā tuṇhībhāvo”.  
　　 274. “Dvemā, bhikkhave, pariyesanā– ariyā ca pariyesanā, anariyā ca pariyesanā.  
　　 “Katamā ca, bhikkhave, anariyā pariyesanā? Idha, bhikkhave, ekacco attanā jātidhammo samāno jātidhammaṃyeva pariyesati, attanā jarādhammo samāno jarādhammaṃyeva pariyesati, attanā byādhidhammo samāno byādhidhammaṃyeva pariyesati, attanā maraṇadhammo samāno maraṇadhammaṃyeva pariyesati, attanā sokadhammo samāno sokadhammaṃyeva pariyesati, attanā saṃkilesadhammo samāno saṃkilesadhammaṃyeva pariyesati.  
　　 “Kiñca, bhikkhave, jātidhammaṃ vadetha? Puttabhariyaṃ, bhikkhave, jātidhammaṃ, dāsidāsaṃ jātidhammaṃ, ajeḷakaṃ jātidhammaṃ, kukkuṭasūkaraṃ jātidhammaṃ, hatthigavāssavaḷavaṃ jātidhammaṃ, jātarūparajataṃ jātidhammaṃ. Jātidhammā hete, bhikkhave, upadhayo. Etthāyaṃ gathito mucchito ajjhāpanno attanā jātidhammo samāno jātidhammaṃyeva pariyesati.  
　　 “Kiñca, bhikkhave, jarādhammaṃ vadetha? Puttabhariyaṃ, bhikkhave, jarādhammaṃ, dāsidāsaṃ jarādhammaṃ, ajeḷakaṃ jarādhammaṃ, kukkuṭasūkaraṃ jarādhammaṃ, hatthigavāssavaḷavaṃ jarādhammaṃ jātarūparajataṃ jarādhammaṃ. Jarādhammā hete, bhikkhave, upadhayo. Etthāyaṃ gathito mucchito ajjhāpanno attanā jarādhammo samāno jarādhammaṃyeva pariyesati.  
　　 “Kiñca, bhikkhave, byādhidhammaṃ vadetha? Puttabhariyaṃ, bhikkhave, byādhidhammaṃ, dāsidāsaṃ byādhidhammaṃ, ajeḷakaṃ byādhidhammaṃ, kukkuṭasūkaraṃ byādhidhammaṃ, hatthigavāssavaḷavaṃ byādhidhammaṃ. Byādhidhammā hete, bhikkhave, upadhayo. Etthāyaṃ gathito mucchito ajjhāpanno attanā byādhidhammo samāno byādhidhammaṃyeva pariyesati.  
　　 “Kiñca, bhikkhave, maraṇadhammaṃ vadetha? Puttabhariyaṃ, bhikkhave, maraṇadhammaṃ, dāsidāsaṃ maraṇadhammaṃ, ajeḷakaṃ maraṇadhammaṃ, kukkuṭasūkaraṃ maraṇadhammaṃ, hatthigavāssavaḷavaṃ maraṇadhammaṃ. Maraṇadhammā hete, bhikkhave, upadhayo. Etthāyaṃ gathito mucchito ajjhāpanno attanā maraṇadhammo samāno maraṇadhammaṃyeva pariyesati.  
　　 “Kiñca, bhikkhave, sokadhammaṃ vadetha? Puttabhariyaṃ, bhikkhave, sokadhammaṃ, dāsidāsaṃ sokadhammaṃ, ajeḷakaṃ sokadhammaṃ, kukkuṭasūkaraṃ sokadhammaṃ, hatthigavāssavaḷavaṃ sokadhammaṃ. Sokadhammā hete, bhikkhave, upadhayo. Etthāyaṃ gathito mucchito ajjhāpanno attanā sokadhammo samāno sokadhammaṃyeva pariyesati.  
　　 “Kiñca, bhikkhave, saṃkilesadhammaṃ vadetha? Puttabhariyaṃ, bhikkhave, saṃkilesadhammaṃ, dāsidāsaṃ saṃkilesadhammaṃ, ajeḷakaṃ saṃkilesadhammaṃ kukkuṭasūkaraṃ saṃkilesadhammaṃ, hatthigavāssavaḷavaṃ saṃkilesadhammaṃ, jātarūparajataṃ saṃkilesadhammaṃ. Saṃkilesadhammā hete, bhikkhave, upadhayo. Etthāyaṃ gathito mucchito ajjhāpanno attanā saṃkilesadhammo samāno saṃkilesadhammaṃyeva pariyesati. Ayaṃ, bhikkhave, anariyā pariyesanā.  
　　 275. “Katamā ca, bhikkhave, ariyā pariyesanā? Idha, bhikkhave, ekacco attanā jātidhammo samāno jātidhamme ādīnavaṃ viditvā ajātaṃ anuttaraṃ yogakkhemaṃ nibbānaṃ pariyesati, attanā jarādhammo samāno jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ pariyesati, attanā byādhidhammo samāno byādhidhamme ādīnavaṃ viditvā abyādhiṃ anuttaraṃ yogakkhemaṃ nibbānaṃ pariyesati, attanā maraṇadhammo samāno maraṇadhamme ādīnavaṃ viditvā amataṃ anuttaraṃ yogakkhemaṃ nibbānaṃ pariyesati, attanā sokadhammo samāno sokadhamme ādīnavaṃ viditvā asokaṃ anuttaraṃ yogakkhemaṃ nibbānaṃ pariyesati, attanā saṃkilesadhammo samāno saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ nibbānaṃ pariyesati. Ayaṃ, bhikkhave, ariyā pariyesanā.  
　　 276. “Ahampi sudaṃ, bhikkhave, pubbeva sambodhā anabhisambuddho bodhisattova samāno attanā jātidhammo samāno jātidhammaṃyeva pariyesāmi, attanā jarādhammo samāno jarādhammaṃyeva pariyesāmi, attanā byādhidhammo samāno byādhidhammaṃyeva pariyesāmi, attanā maraṇadhammo samāno maraṇadhammaṃyeva pariyesāmi, attanā sokadhammo samāno sokadhammaṃyeva pariyesāmi, attanā saṃkilesadhammo samāno saṃkilesadhammaṃyeva pariyesāmi. Tassa mayhaṃ, bhikkhave, etadahosi– ‘kiṃ nu kho ahaṃ attanā jātidhammo samāno jātidhammaṃyeva pariyesāmi, attanā jarādhammo samāno …pe… byādhidhammo samāno… maraṇadhammo samāno… sokadhammo samāno… attanā saṃkilesadhammo samāno saṃkilesadhammaṃyeva pariyesāmi? Yaṃnūnāhaṃ attanā jātidhammo samāno jātidhamme ādīnavaṃ viditvā ajātaṃ anuttaraṃ yogakkhemaṃ nibbānaṃ pariyeseyyaṃ, attanā jarādhammo samāno jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ pariyeseyyaṃ, attanā byādhidhammo samāno byādhidhamme ādīnavaṃ viditvā abyādhiṃ anuttaraṃ yogakkhemaṃ nibbānaṃ pariyeseyyaṃ, attanā maraṇadhammo samāno maraṇadhamme ādīnavaṃ viditvā amataṃ anuttaraṃ yogakkhemaṃ nibbānaṃ pariyeseyyaṃ, attanā sokadhammo samāno sokadhamme ādīnavaṃ viditvā asokaṃ anuttaraṃ yogakkhemaṃ nibbānaṃ pariyeseyyaṃ, attanā saṃkilesadhammo samāno saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ nibbānaṃ pariyeseyyan’ti.  
　　 277. “So kho ahaṃ, bhikkhave, aparena samayena daharova samāno susukāḷakeso bhadrena yobbanena samannāgato paṭhamena vayasā akāmakānaṃ mātāpitūnaṃ assumukhānaṃ rudantānaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. So evaṃ pabbajito samāno kiṃ kusalagavesī anuttaraṃ santivarapadaṃ pariyesamāno yena āḷāro kālāmo tenupasaṅkamiṃ. Upasaṅkamitvā āḷāraṃ kālāmaṃ etadavocaṃ– ‘icchāmahaṃ, āvuso kālāma, imasmiṃ dhammavinaye brahmacariyaṃ caritun’ti. Evaṃ vutte, bhikkhave, āḷāro kālāmo maṃ etadavoca– ‘viharatāyasmā; tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, bhikkhave, nacirasseva khippameva taṃ dhammaṃ pariyāpuṇiṃ. So kho ahaṃ, bhikkhave, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi ahañceva aññe ca. Tassa mayhaṃ, bhikkhave, etadahosi– ‘na kho āḷāro kālāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedeti; addhā āḷāro kālāmo imaṃ dhammaṃ jānaṃ passaṃ viharatī’ti.  
　　 “Atha khvāhaṃ, bhikkhave, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ– ‘kittāvatā no, āvuso kālāma, imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, bhikkhave, āḷāro kālāmo ākiñcaññāyatanaṃ pavedesi. Tassa mayhaṃ, bhikkhave, etadahosi– ‘na kho āḷārasseva kālāmassa atthi saddhā, mayhaṃpatthi saddhā; na kho āḷārasseva kālāmassa atthi vīriyaṃ, mayhaṃpatthi vīriyaṃ; na kho āḷārasseva kālāmassa atthi sati, mayhaṃpatthi sati; na kho āḷārasseva kālāmassa atthi samādhi, mayhaṃpatthi samādhi; na kho āḷārasseva kālāmassa atthi paññā, mayhaṃpatthi paññā. Yaṃnūnāhaṃ yaṃ dhammaṃ āḷāro kālāmo sayaṃ abhiññā sacchikatvā upasampajja viharāmīti pavedeti, tassa dhammassa sacchikiriyāya padaheyyan’ti. So kho ahaṃ, bhikkhave, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ.  
　　 “Atha khvāhaṃ, bhikkhave, yena āḷāro kālāmo tenupasaṅkamiṃ; upasaṅkamitvā āḷāraṃ kālāmaṃ etadavocaṃ–  
　　 ‘Ettāvatā no, āvuso kālāma, imaṃ dhammaṃ sayaṃ abhiññā sacchikatvā upasampajja pavedesī’ti?  
　　 ‘Ettāvatā kho ahaṃ, āvuso, imaṃ dhammaṃ sayaṃ abhiññā sacchikatvā upasampajja pavedemī’ti.  
　　 ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti.  
　　 ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yāhaṃ dhammaṃ sayaṃ abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā sacchikatvā upasampajja viharasi. Yaṃ tvaṃ dhammaṃ sayaṃ abhiññā sacchikatvā upasampajja viharasi tamahaṃ dhammaṃ sayaṃ abhiññā sacchikatvā upasampajja pavedemi. Iti yāhaṃ dhammaṃ jānāmi taṃ tvaṃ dhammaṃ jānāsi, yaṃ tvaṃ dhammaṃ jānāsi tamahaṃ dhammaṃ jānāmi. Iti yādiso ahaṃ tādiso tuvaṃ, yādiso tuvaṃ tādiso ahaṃ. Ehi dāni, āvuso, ubhova santā imaṃ gaṇaṃ pariharāmā’ti. Iti kho, bhikkhave, āḷāro kālāmo ācariyo me samāno (attano) antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya pūjesi. Tassa mayhaṃ, bhikkhave, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva ākiñcaññāyatanūpapattiyā’ti. So kho ahaṃ, bhikkhave, taṃ dhammaṃ analaṅkaritvā tasmā dhammā nibbijja apakkamiṃ.  
　　 278. “So kho ahaṃ, bhikkhave, kiṃ kusalagavesī anuttaraṃ santivarapadaṃ pariyesamāno yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘icchāmahaṃ, āvuso, imasmiṃ dhammavinaye brahmacariyaṃ caritun’ti. Evaṃ vutte, bhikkhave, udako rāmaputto maṃ etadavoca– ‘viharatāyasmā; tādiso ayaṃ dhammo yattha viññū puriso nacirasseva sakaṃ ācariyakaṃ sayaṃ abhiññā sacchikatvā upasampajja vihareyyā’ti. So kho ahaṃ, bhikkhave, nacirasseva khippameva taṃ dhammaṃ pariyāpuṇiṃ. So kho ahaṃ, bhikkhave, tāvatakeneva oṭṭhapahatamattena lapitalāpanamattena ñāṇavādañca vadāmi theravādañca, ‘jānāmi passāmī’ti ca paṭijānāmi ahañceva aññe ca. Tassa mayhaṃ, bhikkhave, etadahosi – ‘na kho rāmo imaṃ dhammaṃ kevalaṃ saddhāmattakena sayaṃ abhiññā sacchikatvā upasampajja viharāmīti pavedesi; addhā rāmo imaṃ dhammaṃ jānaṃ passaṃ vihāsī’ti.  
　　 “Atha khvāhaṃ, bhikkhave, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ– ‘kittāvatā no, āvuso, rāmo imaṃ dhammaṃ sayaṃ abhiññā sacchikatvā upasampajja viharāmīti pavedesī’ti? Evaṃ vutte, bhikkhave, udako rāmaputto nevasaññānāsaññāyatanaṃ pavedesi. Tassa mayhaṃ, bhikkhave, etadahosi – ‘na kho rāmasseva ahosi saddhā, mayhaṃpatthi saddhā; na kho rāmasseva ahosi vīriyaṃ mayhaṃpatthi vīriyaṃ; na kho rāmasseva ahosi sati, mayhaṃpatthi sati; na kho rāmasseva ahosi samādhi, mayhaṃpatthi samādhi, na kho rāmasseva ahosi paññā, mayhaṃpatthi paññā. Yaṃnūnāhaṃ yaṃ dhammaṃ rāmo sayaṃ abhiññā sacchikatvā upasampajja viharāmīti pavedesi, tassa dhammassa sacchikiriyāya padaheyyan’ti. So kho ahaṃ, bhikkhave, nacirasseva khippameva taṃ dhammaṃ sayaṃ abhiññā sacchikatvā upasampajja vihāsiṃ.  
　　 “Atha khvāhaṃ, bhikkhave, yena udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ–  
　　 ‘Ettāvatā no, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti?  
　　 ‘Ettāvatā kho, āvuso, rāmo imaṃ dhammaṃ sayaṃ abhiññā sacchikatvā upasampajja pavedesī’ti.  
　　 ‘Ahampi kho, āvuso, ettāvatā imaṃ dhammaṃ sayaṃ abhiññā sacchikatvā upasampajja viharāmī’ti.  
　　 ‘Lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ passāma. Iti yaṃ dhammaṃ rāmo sayaṃ abhiññā sacchikatvā upasampajja pavedesi, taṃ tvaṃ dhammaṃ sayaṃ abhiññā sacchikatvā upasampajja viharasi. Yaṃ tvaṃ dhammaṃ sayaṃ abhiññā sacchikatvā upasampajja viharasi, taṃ dhammaṃ rāmo sayaṃ abhiññā sacchikatvā upasampajja pavedesi. Iti yaṃ dhammaṃ rāmo abhiññāsi taṃ tvaṃ dhammaṃ jānāsi, yaṃ tvaṃ dhammaṃ jānāsi, taṃ dhammaṃ rāmo abhiññāsi. Iti yādiso rāmo ahosi tādiso tuvaṃ, yādiso tuvaṃ tādiso rāmo ahosi. Ehi dāni, āvuso, tuvaṃ imaṃ gaṇaṃ pariharā’ti Iti kho, bhikkhave udako rāmaputto sabrahmacārī me samāno ācariyaṭṭhāne maṃ ṭhapesi, uḷārāya ca maṃ pūjāya pūjesi. Tassa mayhaṃ, bhikkhave, etadahosi– ‘nāyaṃ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati, yāvadeva nevasaññānāsaññāyatanūpapattiyā’ti. So kho ahaṃ, bhikkhave, taṃ dhammaṃ analaṅkaritvā tasmā dhammā nibbijja apakkamiṃ.  
　　 279. “So kho ahaṃ, bhikkhave, kiṃ kusalagavesī anuttaraṃ santivarapadaṃ pariyesamāno magadhesu anupubbena cārikaṃ caramāno yena uruvelā senānigamo tadavasariṃ. Tatthaddasaṃ ramaṇīyaṃ bhūmibhāgaṃ, pāsādikañca vanasaṇḍaṃ, nadiñca sandantiṃ setakaṃ supatitthaṃ ramaṇīyaṃ, samantā ca gocaragāmaṃ Tassa mayhaṃ, bhikkhave, etadahosi– ‘ramaṇīyo vata, bho, bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo. Alaṃ vatidaṃ kulaputtassa padhānatthikassa padhānāyā’ti. So kho ahaṃ, bhikkhave, tattheva nisīdiṃ– alamidaṃ padhānāyāti.  
　　 280. “So kho ahaṃ, bhikkhave, attanā jātidhammo samāno jātidhamme ādīnavaṃ viditvā ajātaṃ anuttaraṃ yogakkhemaṃ nibbānaṃ pariyesamāno ajātaṃ anuttaraṃ yogakkhemaṃ nibbānaṃ ajjhagamaṃ, attanā jarādhammo samāno jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ pariyesamāno ajaraṃ anuttaraṃ yogakkhemaṃ nibbānaṃ ajjhagamaṃ, attanā byādhidhammo samāno byādhidhamme ādīnavaṃ viditvā abyādhiṃ anuttaraṃ yogakkhemaṃ nibbānaṃ pariyesamāno abyādhiṃ anuttaraṃ yogakkhemaṃ nibbānaṃ ajjhagamaṃ, attanā maraṇadhammo samāno maraṇadhamme ādīnavaṃ viditvā amataṃ anuttaraṃ yogakkhemaṃ nibbānaṃ ajjhagamaṃ, attanā sokadhammo samāno sokadhamme ādīnavaṃ viditvā asokaṃ anuttaraṃ yogakkhemaṃ nibbānaṃ ajjhagamaṃ, attanā saṃkilesadhammo samāno saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ nibbānaṃ pariyesamāno asaṃkiliṭṭhaṃ anuttaraṃ yogakkhemaṃ nibbānaṃ ajjhagamaṃ. Ñāṇañca pana me dassanaṃ udapādi– ‘akuppā me vimutti, ayamantimā jāti, natthi dāni punabbhavo’ti.  
　　 281. “Tassa mayhaṃ, bhikkhave, etadahosi– ‘adhigato kho myāyaṃ dhammo gambhīro duddaso duranubodho santo paṇīto atakkāvacaro nipuṇo paṇḍitavedanīyo. Ālayarāmā kho panāyaṃ pajā ālayaratā ālayasammuditā. Ālayarāmā kho panāyaṃ pajā ālayaratāya ālayasammuditāya duddasaṃ idaṃ ṭhānaṃ yadidaṃ– idappaccayatā paṭiccasamuppādo. Idampi kho ṭhānaṃ duddasaṃ yadidaṃ– sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānaṃ. Ahañceva kho pana dhammaṃ deseyyaṃ, pare ca me na ājāneyyuṃ, so mamassa kilamatho, sā mamassa vihesā’ti. Apissu maṃ, bhikkhave, imā anacchariyā gāthāyo paṭibhaṃsu pubbe assutapubbā–  
　　 ‘Kicchena me adhigataṃ, halaṃ dāni pakāsituṃ;  
　　 Rāgadosaparetehi, nāyaṃ dhammo susambudho.  
　　 ‘Paṭisotagāmiṃ nipuṇaṃ, gambhīraṃ duddasaṃ aṇuṃ;  
　　 Rāgarattā na dakkhanti, tamokhandhena āvuṭā’”ti.  
　　 282. “Itiha me, bhikkhave, paṭisañcikkhato appossukkatāya cittaṃ namati, no dhammadesanāya. Atha kho, bhikkhave, brahmuno sahampatissa mama cetasā cetoparivitakkamaññāya etadahosi– ‘nassati vata bho loko, vinassati vata bho loko, yatra hi nāma tathāgatassa arahato sammāsambuddhassa appossukkatāya cittaṃ namati, no dhammadesanāyā’ti. Atha kho, bhikkhave, brahmā sahampati– seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva– brahmaloke antarahito mama purato pāturahosi. Atha kho, bhikkhave, brahmā sahampati ekaṃsaṃ uttarāsaṅgaṃ karitvā yenāhaṃ tenañjaliṃ paṇāmetvā maṃ etadavoca– ‘desetu, bhante, bhagavā dhammaṃ, desetu sugato dhammaṃ. Santi sattā apparajakkhajātikā, assavanatā dhammassa parihāyanti. Bhavissanti dhammassa aññātāro’ti. Idamavoca, bhikkhave, brahmā sahampati. Idaṃ vatvā athāparaṃ etadavoca–  
　　 ‘Pāturahosi magadhesu pubbe,  
　　 Dhammo asuddho samalehi cintito.  
　　 Apāpuretaṃ amatassa dvāraṃ,  
　　 Suṇantu dhammaṃ vimalenānubuddhaṃ.  
　　 ‘Sele yathā pabbatamuddhaniṭṭhito,  
　　 Yathāpi passe janataṃ samantato.  
　　 Tathūpamaṃ dhammamayaṃ sumedha,  
　　 Pāsādamāruyha samantacakkhu.  
　　 Sokāvatiṇṇaṃ janatamapetasoko,  
　　 Avekkhassu jātijarābhibhūtaṃ.  
　　 ‘Uṭṭhehi vīra vijitasaṅgāma, satthavāha aṇaṇa vicara loke.  
　　 Desassu bhagavā dhammaṃ, aññātāro bhavissantī’”ti.  
　　 283. “Atha kho ahaṃ, bhikkhave, brahmuno ca ajjhesanaṃ viditvā sattesu ca kāruññataṃ paṭicca buddhacakkhunā lokaṃ volokesiṃ. Addasaṃ kho ahaṃ, bhikkhave, buddhacakkhunā lokaṃ volokento satte apparajakkhe mahārajakkhe, tikkhindriye mudindriye, svākāre dvākāre, suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante. Seyyathāpi nāma uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakānuggatāni antonimuggaposīni, appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakānuggatāni samodakaṃ ṭhitāni, appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni udakaṃ accuggamma ṭhitāni anupalittāni udakena; evameva kho ahaṃ, bhikkhave, buddhacakkhunā lokaṃ volokento addasaṃ satte apparajakkhe mahārajakkhe, tikkhindriye mudindriye, svākāre dvākāre, suviññāpaye duviññāpaye, appekacce paralokavajjabhayadassāvine viharante, appekacce na paralokavajjabhayadassāvine viharante. Atha khvāhaṃ, bhikkhave, brahmānaṃ sahampatiṃ gāthāya paccabhāsiṃ–  
　　 ‘Apārutā tesaṃ amatassa dvārā,  
　　 Ye sotavanto pamuñcantu saddhaṃ.  
　　 Vihiṃsasaññī paguṇaṃ na bhāsiṃ,  
　　 Dhammaṃ paṇītaṃ manujesu brahme’”ti.  
　　 “Atha kho, bhikkhave, brahmā sahampati ‘katāvakāso khomhi bhagavatā dhammadesanāyā’ti maṃ abhivādetvā padakkhiṇaṃ katvā tatthevantaradhāyi.  
　　 284. “Tassa mayhaṃ, bhikkhave, etadahosi– ‘kassa nu kho ahaṃ paṭhamaṃ dhammaṃ deseyyaṃ; ko imaṃ dhammaṃ khippameva ājānissatī’ti? Tassa mayhaṃ, bhikkhave, etadahosi– ‘ayaṃ kho āḷāro kālāmo paṇḍito viyatto medhāvī dīgharattaṃ apparajakkhajātiko. Yaṃnūnāhaṃ āḷārassa kālāmassa paṭhamaṃ dhammaṃ deseyyaṃ. So imaṃ dhammaṃ khippameva ājānissatī’ti. Atha kho maṃ, bhikkhave, devatā upasaṅkamitvā etadavoca– ‘sattāhakālaṅkato, bhante, āḷāro kālāmo’ti. Ñāṇañca pana me dassanaṃ udapādi– ‘sattāhakālaṅkato āḷāro kālāmo’ti. Tassa mayhaṃ, bhikkhave, etadahosi– ‘mahājāniyo kho āḷāro kālāmo. Sace hi so imaṃ dhammaṃ suṇeyya, khippameva ājāneyyā’ti.  
　　 “Tassa mayhaṃ, bhikkhave, etadahosi– ‘kassa nu kho ahaṃ paṭhamaṃ dhammaṃ deseyyaṃ; ko imaṃ dhammaṃ khippameva ājānissatī’ti? Tassa mayhaṃ, bhikkhave, etadahosi– ‘ayaṃ kho udako rāmaputto paṇḍito viyatto medhāvī dīgharattaṃ apparajakkhajātiko. Yaṃnūnāhaṃ udakassa rāmaputtassa paṭhamaṃ dhammaṃ deseyyaṃ. So imaṃ dhammaṃ khippameva ājānissatī’ti. Atha kho maṃ, bhikkhave, devatā upasaṅkamitvā etadavoca– ‘abhidosakālaṅkato, bhante, udako rāmaputto’ti. Ñāṇañca pana me dassanaṃ udapādi– ‘abhidosakālaṅkato udako rāmaputto’ti. Tassa mayhaṃ, bhikkhave, etadahosi– ‘mahājāniyo kho udako rāmaputto. Sace hi so imaṃ dhammaṃ suṇeyya khippameva ājāneyyā’ti.  
　　 “Tassa mayhaṃ bhikkhave, etadahosi– ‘kassa nu kho ahaṃ paṭhamaṃ dhammaṃ deseyyaṃ; ko imaṃ dhammaṃ khippameva ājānissatī’ti? Tassa mayhaṃ, bhikkhave, etadahosi– ‘bahukārā kho me pañcavaggiyā bhikkhū, ye maṃ padhānapahitattaṃ upaṭṭhahiṃsu. Yaṃnūnāhaṃ pañcavaggiyānaṃ bhikkhūnaṃ paṭhamaṃ dhammaṃ deseyyan’ti. Tassa mayhaṃ, bhikkhave, etadahosi– ‘kahaṃ nu kho etarahi pañcavaggiyā bhikkhū viharantī’ti? Addasaṃ kho ahaṃ, bhikkhave, dibbena cakkhunā visuddhena atikkantamānusakena pañcavaggiye bhikkhū bārāṇasiyaṃ viharante isipatane migadāye. Atha khvāhaṃ, bhikkhave, uruvelāyaṃ yathābhirantaṃ viharitvā yena bārāṇasī tena cārikaṃ pakkamiṃ.  
　　 285. “Addasā kho maṃ, bhikkhave, upako ājīvako antarā ca gayaṃ antarā ca bodhiṃ addhānamaggappaṭipannaṃ. Disvāna maṃ etadavoca– ‘vippasannāni kho te, āvuso, indriyāni, parisuddho chavivaṇṇo pariyodāto! Kaṃsi tvaṃ, āvuso, uddissa pabbajito, ko vā te satthā, kassa vā tvaṃ dhammaṃ rocesī’ti Evaṃ vutte, ahaṃ, bhikkhave, upakaṃ ājīvakaṃ gāthāhi ajjhabhāsiṃ–  
　　 ‘Sabbābhibhū sabbavidūhamasmi, sabbesu dhammesu anūpalitto.  
　　 Sabbañjaho taṇhākkhaye vimutto, sayaṃ abhiññāya kamuddiseyyaṃ.  
　　 ‘Na me ācariyo atthi, sadiso me na vijjati;  
　　 Sadevakasmiṃ lokasmiṃ, natthi me paṭipuggalo.  
　　 ‘Ahañhi arahā loke, ahaṃ satthā anuttaro;  
　　 Ekomhi sammāsambuddho, sītibhūtosmi nibbuto.  
　　 ‘Dhammacakkaṃ pavattetuṃ, gacchāmi kāsinaṃ puraṃ;  
　　 Andhībhūtasmiṃ lokasmiṃ, āhañchaṃ amatadundubhin’ti.  
　　 ‘Yathā kho tvaṃ, āvuso, paṭijānāsi, arahasi anantajino’ti!  
　　 ‘Mādisā ve jinā honti, ye pattā āsavakkhayaṃ;  
　　 Jitā me pāpakā dhammā, tasmāhamupaka jino’ti.  
　　 “Evaṃ vutte, bhikkhave, upako ājīvako ‘hupeyyapāvuso’ti vatvā sīsaṃ okampetvā ummaggaṃ gahetvā pakkāmi.  
　　 286. “Atha khvāhaṃ, bhikkhave, anupubbena cārikaṃ caramāno yena bārāṇasī isipatanaṃ migadāyo yena pañcavaggiyā bhikkhū tenupasaṅkamiṃ. Addasaṃsu kho maṃ, bhikkhave, pañcavaggiyā bhikkhū dūrato āgacchantaṃ. Disvāna aññamaññaṃ saṇṭhapesuṃ – ‘ayaṃ kho, āvuso, samaṇo gotamo āgacchati bāhulliko padhānavibbhanto āvatto bāhullāya. So neva abhivādetabbo, na paccuṭṭhātabbo; nāssa pattacīvaraṃ paṭiggahetabbaṃ. Api ca kho āsanaṃ ṭhapetabbaṃ, sace ākaṅkhissati nisīdissatī’ti. Yathā yathā kho ahaṃ, bhikkhave, upasaṅkamiṃ tathā tathā pañcavaggiyā bhikkhū nāsakkhiṃsu sakāya katikāya saṇṭhātuṃ. Appekacce maṃ paccuggantvā pattacīvaraṃ paṭiggahesuṃ, appekacce āsanaṃ paññapesuṃ, appekacce pādodakaṃ upaṭṭhapesuṃ. Api ca kho maṃ nāmena ca āvusovādena ca samudācaranti.  
　　 “Evaṃ vutte, ahaṃ, bhikkhave, pañcavaggiye bhikkhū etadavocaṃ – ‘mā, bhikkhave, tathāgataṃ nāmena ca āvusovādena ca samudācaratha. Arahaṃ, bhikkhave, tathāgato sammāsambuddho Odahatha, bhikkhave, sotaṃ, amatamadhigataṃ, ahamanusāsāmi, ahaṃ dhammaṃ desemi. Yathānusiṭṭhaṃ tathā paṭipajjamānā nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharissathā’ti. Evaṃ vutte, bhikkhave, pañcavaggiyā bhikkhū maṃ etadavocuṃ– ‘tāyapi kho tvaṃ, āvuso gotama, iriyāya tāya paṭipadāya tāya dukkarakārikāya nājjhagamā uttarimanussadhammā alamariyañāṇadassana-visesaṃ, kiṃ pana tvaṃ etarahi bāhulliko padhānavibbhanto āvatto bāhullāya adhigamissasi uttarimanussadhammā alamariyañāṇadassanavisesan’ti? Evaṃ vutte, ahaṃ, bhikkhave, pañcavaggiye bhikkhū etadavocaṃ– ‘na, bhikkhave, tathāgato bāhulliko, na padhānavibbhanto, na āvatto bāhullāya Arahaṃ, bhikkhave, tathāgato sammāsambuddho. Odahatha, bhikkhave, sotaṃ, amatamadhigataṃ, ahamanusāsāmi, ahaṃ dhammaṃ desemi. Yathānusiṭṭhaṃ tathā paṭipajjamānā nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharissathā’ti. Dutiyampi kho, bhikkhave, pañcavaggiyā bhikkhū maṃ etadavocuṃ– ‘tāyapi kho tvaṃ, āvuso gotama, iriyāya tāya paṭipadāya tāya dukkarakārikāya nājjhagamā uttarimanussadhammā alamariyañāṇadassanavisesaṃ, kiṃ pana tvaṃ etarahi bāhulliko padhānavibbhanto āvatto bāhullāya adhigamissasi uttarimanussadhammā alamariyañāṇadassana-visesan’ti? Dutiyampi kho ahaṃ, bhikkhave, pañcavaggiye bhikkhū etadavocaṃ– ‘na, bhikkhave, tathāgato bāhulliko …pe… upasampajja viharissathā’ti. Tatiyampi kho, bhikkhave, pañcavaggiyā bhikkhū maṃ etadavocuṃ– ‘tāyapi kho tvaṃ, āvuso gotama, iriyāya tāya paṭipadāya tāya dukkarakārikāya nājjhagamā uttarimanussadhammā alamariyañāṇadassanavisesaṃ, kiṃ pana tvaṃ etarahi bāhulliko padhānavibbhanto āvatto bāhullāya adhigamissasi uttarimanussadhammā alamariyañāṇadassana-visesan’ti?  
　　 “Evaṃ vutte, ahaṃ, bhikkhave, pañcavaggiye bhikkhū etadavocaṃ – ‘abhijānātha me no tumhe, bhikkhave, ito pubbe evarūpaṃ pabhāvitametan’ti ? ‘No hetaṃ, bhante’. ‘Arahaṃ, bhikkhave, tathāgato sammāsambuddho. Odahatha, bhikkhave, sotaṃ, amatamadhigataṃ, ahamanusāsāmi, ahaṃ dhammaṃ desemi. Yathānusiṭṭhaṃ tathā paṭipajjamānā nacirasseva yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharissathā’ti.  
　　 “Asakkhiṃ kho ahaṃ, bhikkhave, pañcavaggiye bhikkhū saññāpetuṃ. Dvepi sudaṃ, bhikkhave, bhikkhū ovadāmi, tayo bhikkhū piṇḍāya caranti. Yaṃ tayo bhikkhū piṇḍāya caritvā āharanti tena chabbaggiyā yāpema. Tayopi sudaṃ, bhikkhave, bhikkhū ovadāmi, dve bhikkhū piṇḍāya caranti. Yaṃ dve bhikkhū piṇḍāya caritvā āharanti tena chabbaggiyā yāpema. Atha kho, bhikkhave, pañcavaggiyā bhikkhū mayā evaṃ ovadiyamānā evaṃ anusāsiyamānā attanā jātidhammā samānā jātidhamme ādīnavaṃ viditvā ajātaṃ anuttaraṃ yogakkhemaṃ nibbānaṃ pariyesamānā ajātaṃ anuttaraṃ yogakkhemaṃ nibbānaṃ ajjhagamaṃsu, attanā jarādhammā samānā jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ pariyesamānā ajaraṃ anuttaraṃ yogakkhemaṃ nibbānaṃ ajjhagamaṃsu, attanā byādhidhammā samānā …pe… attanā maraṇadhammā samānā… attanā sokadhammā samānā… attanā saṃkilesadhammā samānā saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ nibbānaṃ pariyesamānā asaṃkiliṭṭhaṃ anuttaraṃ yogakkhemaṃ nibbānaṃ ajjhagamaṃsu. Ñāṇañca pana nesaṃ dassanaṃ udapādi– ‘akuppā no vimutti, ayamantimā jāti, natthi dāni punabbhavo’ti.  
　　 287. “Pañcime, bhikkhave, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā …pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. Ime kho, bhikkhave, pañca kāmaguṇā. Ye hi keci, bhikkhave, samaṇā vā brāhmaṇā vā ime pañca kāmaguṇe gathitā mucchitā ajjhopannā anādīnavadassāvino anissaraṇapaññā paribhuñjanti, te evamassu veditabbā– ‘anayamāpannā byasanamāpannā yathākāmakaraṇīyā pāpimato’ . ‘Seyyathāpi, bhikkhave, āraññako mago baddho pāsarāsiṃ adhisayeyya. So evamassa veditabbo– anayamāpanno byasanamāpanno yathākāmakaraṇīyo luddassa. Āgacchante ca pana ludde yena kāmaṃ na pakkamissatī’ti. Evameva kho, bhikkhave, ye hi keci samaṇā vā brāhmaṇā vā ime pañca kāmaguṇe gathitā mucchitā ajjhopannā anādīnavadassāvino anissaraṇapaññā paribhuñjanti, te evamassu veditabbā– ‘anayamāpannā byasanamāpannā yathākāmakaraṇīyā pāpimato’. Ye ca kho keci, bhikkhave, samaṇā vā brāhmaṇā vā ime pañca kāmaguṇe agathitā amucchitā anajjhopannā ādīnavadassāvino nissaraṇapaññā paribhuñjanti, te evamassu veditabbā– ‘na anayamāpannā na byasanamāpannā na yathākāmakaraṇīyā pāpimato’.  
　　 “Seyyathāpi bhikkhave, āraññako mago abaddho pāsarāsiṃ adhisayeyya. So evamassa veditabbo– ‘na anayamāpanno na byasanamāpanno na yathākāmakaraṇīyo luddassa. Āgacchante ca pana ludde yena kāmaṃ pakkamissatī’ti. Evameva kho, bhikkhave, ye hi keci samaṇā vā brāhmaṇā vā ime pañca kāmaguṇe agathitā amucchitā anajjhopannā ādīnavadassāvino nissaraṇapaññā paribhuñjanti, te evamassu veditabbā– ‘na anayamāpannā na byasanamāpannā na yathākāmakaraṇīyā pāpimato’.  
　　 “Seyyathāpi, bhikkhave, āraññako mago araññe pavane caramāno vissattho gacchati, vissattho tiṭṭhati, vissattho nisīdati, vissattho seyyaṃ kappeti. Taṃ kissa hetu? Anāpāthagato, bhikkhave, luddassa. Evameva kho, bhikkhave, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Ayaṃ vuccati, bhikkhave, bhikkhu andhamakāsi māraṃ apadaṃ, vadhitvā māracakkhuṃ adassanaṃ gato pāpimato.  
　　 “Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu pītiyā ca virāgā upekkhako ca viharati, sato ca sampajāno, sukhañca kāyena paṭisaṃvedeti yaṃ taṃ ariyā ācikkhanti ‘upekkhako satimā sukhavihārī’ti tatiyaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. Ayaṃ vuccati, bhikkhave …pe… pāpimato.  
　　 “Puna caparaṃ, bhikkhave, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ayaṃ vuccati, bhikkhave, bhikkhu andhamakāsi māraṃ apadaṃ, vadhitvā māracakkhuṃ adassanaṃ gato pāpimato. Tiṇṇo loke visattikaṃ vissattho gacchati, vissattho tiṭṭhati, vissattho nisīdati, vissattho seyyaṃ kappeti. Taṃ kissa hetu? Anāpāthagato, bhikkhave, pāpimato”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Pāsarāsisuttaṃ niṭṭhitaṃ chaṭṭhaṃ.

