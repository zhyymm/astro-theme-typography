---
title: 中部101经:提婆达呵经
pubDate: 2026-01-17 21:55
categories: ['巴利三藏']
description: ''
slug: 
tags: [中部]
draft: false
---
南无薄伽梵、阿罗汉、正等正觉者。

中部

中部五十经

提婆达呵品

中部101经 提婆达呵经

我曾这样听闻：一时，世尊住在释迦族人的名叫提婆达呵的市镇。在此，世尊对众比丘说：“比丘们！”彼等比丘回答世尊：“大德！”世尊如此说道：“比丘们，有些沙门、婆罗门持如此之说，持如此之见：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’比丘们，尼犍陀们便是如此说。比丘们，我如此对尼犍陀们说：‘诸位尼犍陀，真实是你们持如此之说、如此之见：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’’比丘们，彼等尼犍陀们被我如此问时，回答说：‘是的，诸位！’”

“我如此对他们说：‘诸位尼犍陀，难道你们知道：我们过去存在过，而不是不存在？’‘不，诸位！’

‘诸位尼犍陀，难道你们知道：我们过去造作过恶业，而不是没有造作？’‘不，诸位！’

‘诸位尼犍陀，难道你们知道：我们造作过这种或那种恶业？’‘不，诸位！’

‘诸位尼犍陀，难道你们知道：已经消除了多少苦，还有多少苦需要消除，消除多少苦后一切苦将消除？’‘不，诸位！’

‘诸位尼犍陀，难道你们知道：在此生中舍弃不善法，成就善法？’‘不，诸位！’”

“诸位尼犍陀，既然你们不知道：我们过去存在过，而不是不存在；你们不知道：我们过去造作过恶业，而不是没有造作；你们不知道：我们造作过这种或那种恶业；你们不知道：已经消除了多少苦，还有多少苦需要消除，消除多少苦后一切苦将消除；你们不知道：在此生中舍弃不善法，成就善法。如此，诸位贤者尼犍陀们，你们就不应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’”

“然而，诸位尼犍陀，如果你们知道：我们过去存在过，而不是不存在；你们知道：我们过去造作过恶业，而不是没有造作；你们知道：我们造作过这种或那种恶业；你们知道：已经消除了多少苦，还有多少苦需要消除，消除多少苦后一切苦将消除；你们知道：在此生中舍弃不善法，成就善法。如此，诸位贤者尼犍陀们，你们就应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’”

“诸位尼犍陀，譬如有人被一支涂有剧毒的重箭射中，他会因箭的射入而感受剧烈、猛烈、辛辣的苦痛。他的亲友、同伴、亲属会为他请来一位外科医生。那位外科医生会用刀切开伤口，他会因外科医生切开伤口而感受剧烈、猛烈、辛辣的苦痛。那位外科医生会用探针探寻箭，他会因外科医生探寻箭而感受剧烈、猛烈、辛辣的苦痛。那位外科医生会拔出箭，他会因外科医生拔出箭而感受剧烈、猛烈、辛辣的苦痛。那位外科医生会把解毒剂烧红后敷在伤口上，他会因把解毒剂烧红后敷在伤口上而感受剧烈、猛烈、辛辣的苦痛。过了一段时间，他的伤口愈合，皮肤长好，变得健康、快乐、自在、自主，随心所欲。他会这样想：‘我过去曾被一支涂有剧毒的重箭射中。我因箭的射入而感受剧烈、猛烈、辛辣的苦痛。我的亲友、同伴、亲属为我请来了一位外科医生。那位外科医生为我切开了伤口；我因外科医生切开伤口而感受剧烈、猛烈、辛辣的苦痛。那位外科医生为我探寻箭；我因外科医生探寻箭而感受剧烈、猛烈、辛辣的苦痛。那位外科医生拔出了箭；我因外科医生拔出箭而感受剧烈、猛烈、辛辣的苦痛。那位外科医生把解毒剂烧红后敷在了伤口上；我因把解毒剂烧红后敷在伤口上而感受剧烈、猛烈、辛辣的苦痛。我现在伤口愈合，皮肤长好，健康、快乐、自在、自主，随心所欲。’”

“诸位尼犍陀，正是如此，如果你们知道：我们过去存在过，而不是不存在；你们知道：我们过去造作过恶业，而不是没有造作；你们知道：我们造作过这种或那种恶业；你们知道：已经消除了多少苦，还有多少苦需要消除，消除多少苦后一切苦将消除；你们知道：在此生中舍弃不善法，成就善法。如此，诸位贤者尼犍陀们，你们就应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’”

“然而，诸位尼犍陀，既然你们不知道：我们过去存在过，而不是不存在；你们不知道：我们过去造作过恶业，而不是没有造作；你们不知道：我们造作过这种或那种恶业；你们不知道：已经消除了多少苦，还有多少苦需要消除，消除多少苦后一切苦将消除；你们不知道：在此生中舍弃不善法，成就善法。因此，诸位贤者尼犍陀们，你们就不应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’”

“比丘们，如此说时，彼等尼犍陀们对我如此说：‘诸位，尼犍陀·那咤弗声称自己是遍知者、遍见者，宣称自己拥有无余的知见，声称他在行、住、坐、卧、睡、醒时，知见恒常现前。他如此说：‘诸位尼犍陀，你们过去所造作的恶业，通过这种严酷的苦行可以灭尽；你们现在以身、语、意律仪，可以避免未来造作恶业。如此，旧业通过苦行而灭尽，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’我们对此感到满意和认可，并因此而感到欢喜。”

“比丘们，如此说时，我如此对彼等尼犍陀们说：‘诸位尼犍陀，有此五法，在此生中即有两种果报。哪五种？信仰、喜好、口耳相传、推测、对见解的忍受。诸位尼犍陀，此五法在此生中即有两种果报。那么，诸位贤者尼犍陀们，你们对过去的导师有什么信仰？有什么喜好？有什么口耳相传？有什么推测？对什么见解有所忍受？’比丘们，如此说时，我发现尼犍陀们无法给出任何符合教法的反驳。”

“比丘们，我又如此对彼等尼犍陀们说：‘诸位尼犍陀，你们认为如何？当你们有剧烈的努力和精进时，那时你们是否感受到剧烈、猛烈、辛辣的由努力而生的苦痛？然而，当你们没有剧烈的努力和精进时，那时你们是否没有感受到剧烈、猛烈、辛辣的由努力而生的苦痛？’‘诸位乔达摩，当我们在努力精进时，我们会感受到剧烈、猛烈、辛辣的由努力而生的苦痛；然而，当我们在没有剧烈的努力和精进时，我们则没有感受到剧烈、猛烈、辛辣的由努力而生的苦痛。’”

“诸位尼犍陀，既然当你们有剧烈的努力和精进时，那时你们感受到剧烈、猛烈、辛辣的由努力而生的苦痛；然而，当你们没有剧烈的努力和精进时，那时你们没有感受到剧烈、猛烈、辛辣的由努力而生的苦痛。如此，诸位贤者尼犍陀们，你们就不应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’诸位尼犍陀，如果当你们有剧烈的努力和精进时，那时你们没有感受到剧烈、猛烈、辛辣的由努力而生的苦痛；然而，当你们没有剧烈的努力和精进时，那时你们却感受到剧烈、猛烈、辛辣的由努力而生的苦痛。如此，诸位贤者尼犍陀们，你们就应该如此宣称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’”

“‘诸位尼犍陀，正是因为当你们有剧烈的努力和精进时，那时你们感受到剧烈、猛烈、辛辣的由努力而生的苦痛；然而，当你们没有剧烈的努力和精进时，那时你们没有感受到剧烈、猛烈、辛辣的由努力而生的苦痛。你们自己感受着由努力而生的剧烈、猛烈、辛辣的苦痛，却因无明、愚痴、迷惑而妄称：‘凡此人所感受的任何乐、苦或不苦不乐，一切皆是由于前世所造。通过苦行灭尽旧业，不造新业，未来则无漏；未来无漏则业尽；业尽则苦尽；苦尽则受尽；受尽则一切苦将消除。’比丘们，如此说时，我发现尼犍陀们无法给出任何符合教法的反驳。”

“比丘们，我又如此对彼等尼犍陀们说：‘诸位尼犍陀，你们认为如何？这种在此生中感受果报的业，能否通过努力或精进，而成为在未来感受果报的业？’‘不，诸位！’‘那么，这种在未来感受果报的业，能否通过努力或精进，而成为在此生中感受果报的业？’‘不，诸位！’‘诸位尼犍陀，你们认为如何？这种感受乐的业，能否通过努力或精进，而成为感受苦的业？’‘不，诸位！’‘那么，这种感受苦的业，能否通过努力或精进，而成为感受乐的业？’‘不，诸位！’‘诸位尼犍陀，你们认为如何？这种果报已成熟的业，能否通过努力或精进，而成为果报未成熟的业？’‘不，诸位！’‘那么，这种果报未成熟的业，能否通过努力或精进，而成为果报已成熟的业？’‘不，诸位！’‘诸位尼犍陀，你们认为如何？这种感受多重果报的业，能否通过努力或精进，而成为感受少量果报的业？’‘不，诸位！’‘那么，这种感受少量果报的业，能否通过努力或精进，而成为感受多重果报的业？’‘不，诸位！’‘诸位尼犍陀，你们认为如何？这种感受果报的业，能否通过努力或精进，而成为不感受果报的业？’‘不，诸位！’‘那么，这种不感受果报的业，能否通过努力或精进，而成为感受果报的业？’‘不，诸位！’”

“诸位尼犍陀，既然这种在此生中感受果报的业，不能通过努力或精进，而成为在未来感受果报的业；这种在未来感受果报的业，也不能通过努力或精进，而成为在此生中感受果报的业；这种感受乐的业，不能通过努力或精进，而成为感受苦的业；这种感受苦的业，也不能通过努力或精进，而成为感受乐的业；这种果报已成熟的业，不能通过努力或精进，而成为果报未成熟的业；这种果报未成熟的业，也不能通过努力或精进，而成为果报已成熟的业；这种感受多重果报的业，不能通过努力或精进，而成为感受少量果报的业；这种感受少量果报的业，也不能通过努力或精进，而成为感受多重果报的业；这种感受果报的业，不能通过努力或精进，而成为不感受果报的业；这种不感受果报的业，也不能通过努力或精进，而成为感受果报的业。如此，诸位贤者尼犍陀们的努力是徒劳的，精进是徒劳的。”

“比丘们，尼犍陀们便是如此说。比丘们，如此说时，尼犍陀们会因这十种符合教法的反驳而陷入可谴责的境地。”

“比丘们，如果众生感受乐苦是由于前世所造，那么，比丘们，尼犍陀们过去一定是造作了恶业，所以他们现在感受着如此剧烈、猛烈、辛辣的苦痛。比丘们，如果众生感受乐苦是由于自在天所创造，那么，比丘们，尼犍陀们一定是恶自在天所创造，所以他们现在感受着如此剧烈、猛烈、辛辣的苦痛。比丘们，如果众生感受乐苦是由于聚合，那么，比丘们，尼犍陀们一定是与恶聚合，所以他们现在感受着如此剧烈、猛烈、辛辣的苦痛。比丘们，如果众生感受乐苦是由于出身，那么，比丘们，尼犍陀们一定是恶出身，所以他们现在感受着如此剧烈、猛烈、辛辣的苦痛。比丘们，如果众生感受乐苦是由于现世的努力，那么，比丘们，尼犍陀们一定是如此的现世努力，所以他们现在感受着如此剧烈、猛烈、辛辣的苦痛。”

“比丘们，如果众生感受乐苦是由于前世所造，那么尼犍陀们是可谴责的；如果众生感受乐苦不是由于前世所造，那么尼犍陀们也是可谴责的。比丘们，如果众生感受乐苦是由于自在天所创造，那么尼犍陀们是可谴责的；如果众生感受乐苦不是由于自在天所创造，那么尼犍陀们也是可谴责的。比丘们，如果众生感受乐苦是由于聚合，那么尼犍陀们是可谴责的；如果众生感受乐苦不是由于聚合，那么尼犍陀们也是可谴责的。比丘们，如果众生感受乐苦是由于出身，那么尼犍陀们是可谴责的；如果众生感受乐苦不是由于出身，那么尼犍陀们也是可谴责的。比丘们，如果众生感受乐苦是由于现世的努力，那么尼犍陀们是可谴责的；如果众生感受乐苦不是由于现世的努力，那么尼犍陀们也是可谴责的。比丘们，尼犍陀们便是如此说。比丘们，如此说时，尼犍陀们会因这十种符合教法的反驳而陷入可谴责的境地。比丘们，如此，努力是徒劳的，精进是徒劳的。”

“比丘们，那么，努力如何才能有果，精进如何才能有果呢？比丘们，在此，比丘不以苦来使自己变得贫乏，也不放弃如法的乐，他对那种乐不沉溺。他如此了知：‘当我精进于离这种苦的原因时，通过精进可以达到离染；然而，当我安住于这种苦的原因时，通过修习舍可以达到离染。’所以，对于他精进于离那种苦的原因时，通过精进可以达到离染的，他就在那里精进。对于他安住于那种苦的原因时，通过修习舍可以达到离染的，他就在那里修习舍。对他精进于离那种苦的原因时，通过精进可以达到离染的，他的那种苦就这样被消除了。对他安住于那种苦的原因时，通过修习舍可以达到离染的，他的那种苦就这样被消除了。

“比丘们，譬如有人对某个女子怀有贪爱、系心、强烈欲求、强烈期望。他看到那个女子与另一个男子站在一起、交谈、嬉笑、作乐。比丘们，你们认为如何？当那个人看到那个女子与另一个男子站在一起、交谈、嬉笑、作乐时，他是否会生起忧愁、悲伤、痛苦、不悦、绝望？’‘是的，大德。’‘那是什么原因呢？’‘大德，因为那个人对那个女子怀有贪爱、系心、强烈欲求、强烈期望。所以，他看到那个女子与另一个男子站在一起、交谈、嬉笑、作乐时，他会生起忧愁、悲伤、痛苦、不悦、绝望。’‘比丘们，那么那个人会这样想：‘我对那个女子怀有贪爱、系心、强烈欲求、强烈期望。所以，我看到那个女子与另一个男子站在一起、交谈、嬉笑、作乐时，我生起了忧愁、悲伤、痛苦、不悦、绝望。我何不舍弃我对那个女子的贪欲呢？’他舍弃了对那个女子的贪欲。过了一段时间，他看到那个女子与另一个男子站在一起、交谈、嬉笑、作乐。比丘们，你们认为如何？当那个人看到那个女子与另一个男子站在一起、交谈、嬉笑、作乐时，他是否会生起忧愁、悲伤、痛苦、不悦、绝望？’‘不会，大德。’‘那是什么原因呢？’‘大德，因为那个人对那个女子已无贪爱。所以，他看到那个女子与另一个男子站在一起、交谈、嬉笑、作乐时，不会生起忧愁、悲伤、痛苦、不悦、绝望。’”

“诸位比丘，正是如此，比丘不以苦来使自己变得贫乏，也不放弃如法的乐，他对那种乐不沉溺。他如此了知：‘当我精进于离这种苦的原因时，通过精进可以达到离染；然而，当我安住于这种苦的原因时，通过修习舍可以达到离染。’所以，对于他精进于离那种苦的原因时，通过精进可以达到离染的，他就在那里精进。对于他安住于那种苦的原因时，通过修习舍可以达到离染的，他就在那里修习舍。对他精进于离那种苦的原因时，通过精进可以达到离染的，他的那种苦就这样被消除了。对他安住于那种苦的原因时，通过修习舍可以达到离染的，他的那种苦就这样被消除了。比丘们，如此，努力便有果，精进便有果。”

“比丘们，再者，比丘如此思惟：‘当我在乐中安住时，不善法增长，善法退失；然而，当我以苦来精进时，不善法退失，善法增长。我何不以苦来精进呢？’他以苦来精进。当他以苦来精进时，不善法退失，善法增长。过了一段时间，他就不再以苦来精进了。那是什么原因呢？比丘们，因为比丘为之以苦来精进的目的已经实现了。因此，他就不再以苦来精进了。比丘们，譬如箭师在两块木炭之间加热、焙烤、校直、使箭杆易于操作。比丘们，当箭师将箭杆在两块木炭之间加热、焙烤、校直、使之易于操作后，他就不再将箭杆在两块木炭之间加热、焙烤、校直、使之易于操作了。那是什么原因呢？比丘们，因为箭师为之将箭杆在两块木炭之间加热、焙烤、校直、使之易于操作的目的已经实现了。因此，他就不再将箭杆在两块木炭之间加热、焙烤、校直、使之易于操作了。比丘们，正是如此，比丘如此思惟：‘当我在乐中安住时，不善法增长，善法退失；然而，当我以苦来精进时，不善法退失，善法增长。我何不以苦来精进呢？’他以苦来精进。当他以苦来精进时，不善法退失，善法增长。过了一段时间，他就不再以苦来精进了。那是什么原因呢？比丘们，因为比丘为之以苦来精进的目的已经实现了。因此，他就不再以苦来精进了。比丘们，如此，努力便有果，精进便有果。”

“比丘们，再者，在此，如来出现于世，他是阿罗汉、正等正觉者、明行足、善逝、世间解、无上士、调御丈夫、天人师、佛、世尊。他自己亲身证知此世间及其诸天、魔、梵天、沙门、婆罗门、人类，并加以宣说。他教导初善、中善、后善，义理和文句俱全的法，宣说圆满、清净的梵行。居士或居士子，或生于其他家族者，听到此法。他听闻此法后，对如来生起信仰。他具备此信仰后，如此思惟：‘居家生活是狭隘、尘垢的，出家生活是广阔的。居家而行圆满、清净、如珍珠般磨亮的梵行是不容易的。我何不剃除须发，披上袈裟衣，从家中出家，过无家生活呢？’过了一段时间，他舍弃少量财产或大量财产，舍弃少量亲属圈或大量亲属圈，剃除须发，披上袈裟衣，从家中出家，过无家生活。”

“他这样出家后，遵守比丘的学处和生活方式：他舍弃杀生，离杀生，放下棍棒和刀剑，有惭愧心，有悲悯心，住于一切生物的利益与慈悲。他舍弃不与取，离不与取，只接受所给予的，只期望所给予的，以清净的心生活，不做盗贼。他舍弃非梵行，行梵行，远离淫欲、俗家行为。他舍弃妄语，离妄语，说真话，守誓言，可信赖，可靠，不对世人妄语。他舍弃离间语，离离间语；不从这里听了就去那里挑拨离间，也不从那里听了就来这里挑拨离间；他使分裂者和好，促进团结者的和睦，喜爱和睦，乐于和睦，安乐于和睦，说促进和睦的言语。他舍弃粗恶语，离粗恶语；他说温和、悦耳、可爱、入心、雅致、令人喜欢、令人愉悦的言语。他舍弃绮语，离绮语；他说适时语、真实语、有益语、法语、律语，他所说的言语如宝藏，适时、有道理、有边际、有意义。他远离损害种子和植物。他一日一食，夜晚不食，远离非时食。他远离观赏舞蹈、歌曲、音乐、戏剧。他远离佩戴花鬘、香料、涂抹、装饰、装扮。他远离高广卧具。他远离接受金银。他远离接受生谷。他远离接受生肉。他远离接受妇女、少女。他远离接受奴婢。他远离接受山羊、绵羊。他远离接受鸡、猪。他远离接受大象、牛、马、牝马。他远离接受田地、宅地。他远离从事信使、传达的差事。他远离买卖。他远离欺诈称量、伪造金属、伪造尺度。他远离贿赂、欺骗、诡计、诈骗。他远离截肢、杀戮、捆绑、抢劫、掠夺、暴力。”

“他满足于用来遮身的衣物和用来充饥的食物。他无论走到哪里，都随身携带着。譬如飞鸟无论飞到哪里，都只带着翅膀。同样，比丘满足于用来遮身的衣物和用来充饥的食物；他无论走到哪里，都随身携带着。他具备此圣戒蕴，感受内在无过失的快乐。”

“他以眼见色后，不执取相，不执取细相。他为防范那些因眼根不调伏而可能流入的贪婪和不悦等不善法，而修习防护，守护眼根，对眼根实行律仪。他以耳闻声后……（略）……他以鼻嗅香后……（略）……他以舌尝味后……（略）……他以身触触后……（略）……他以意知法后，不执取相，不执取细相。他为防范那些因意根不调伏而可能流入的贪婪和不悦等不善法，而修习防护，守护意根，对意根实行律仪。他具备此圣根律仪，感受内在无染着的快乐。”

“他行进、后退时都正知；瞻望、环顾时都正知；屈伸肢体时都正知；持僧伽梨衣、钵、衣时都正知；饮食、咀嚼、品尝时都正知；大小便时都正知；行走、站立、坐着、睡觉、醒着、说话、沉默时都正知。”

“他具备此圣戒蕴，（具备此圣满足，）具备此圣根律仪，具备此圣正念正知，他前往寂静的住处：森林、树下、山岳、山洞、山谷、坟场、林地、空地、草堆。饭后，从托钵归来，他结跏趺坐，身体挺直，将念置于面前。他舍弃世间的贪婪，以无贪婪的心而住，净化自心。他舍弃瞋恚与恶意，以无瞋恚的心而住，对一切众生充满慈悲，净化自心。他舍弃昏沉与睡眠，以无昏沉睡眠之心而住，有光明想，有念、正知，净化自心。他舍弃掉举与懊悔，以无掉举之心而住，内心寂静，净化自心。他舍弃疑虑，以度过疑虑的心而住，对善法无疑惑，净化自心。”

“他舍弃这五盖，这五盖是心的染污，是智慧的削弱者。他远离欲乐，远离不善法，有寻、有伺，离生喜乐，证得初禅而住。比丘们，如此，努力便有果，精进便有果。”

“再者，比丘们，比丘寻、伺寂灭后，内心平净，心一境性，无寻、无伺，定生喜乐，证得第二禅而住。比丘们，如此，努力便有果，精进便有果。”

“再者，比丘们，比丘离喜后，住于舍，有念、正知，以身感受乐。诸圣者称之为‘住于舍，有念，乐住’，证得第三禅而住。比丘们，如此，努力便有果，精进便有果。”

“再者，比丘们，比丘舍乐离苦，以及先前已有的喜悦、不悦之灭尽，无苦无乐，由舍而念清净，证得第四禅而住。比丘们，如此，努力便有果，精进便有果。”

“他这样心已入定、清净、皎洁、无垢、离诸烦恼、柔顺、适于工作、坚定、不动摇时，他将心导向宿命智。他回忆起多种宿命：即一生、二生、三生、四生、五生、十生、二十生、三十生、四十生、五十生、一百生、一千生、十万生，以及多个坏劫、多个成劫、多个坏成劫：‘我在那里曾有这样的名、这样的姓、这样的种姓、这样的食物、感受过这样的乐苦、活到这样的寿量。我从那里死后，生到那里。我在那里又曾有这样的名、这样的姓、这样的种姓、这样的食物、感受过这样的乐苦、活到这样的寿量。我从那里死后，生到这里。’他以这种方式，回忆起多种宿命，包括其所有形态和细节。比丘们，如此，努力便有果，精进便有果。”

“他这样心已入定、清净、皎洁、无垢、离诸烦恼、柔顺、适于工作、坚定、不动摇时，他将心导向有情生死智。他以清净、超越人眼的天眼，看见众生死去、再生，高贵、低贱，美丽、丑陋，善趣、恶趣，了知众生随业流转：‘这些可敬的众生，身行恶、语行恶、意行恶，诽谤圣者，持邪见，行邪见之业。他们身坏命终后，堕入恶趣、苦处、恶道、地狱。然而，这些可敬的众生，身行善、语行善、意行善，不诽谤圣者，持正见，行正见之业。他们身坏命终后，生到善趣、天界。’他以清净、超越人眼的天眼，看见众生死去、再生，高贵、低贱，美丽、丑陋，善趣、恶趣，了知众生随业流转。比丘们，如此，努力便有果，精进便有果。”

“他这样心已入定、清净、皎洁、无垢、离诸烦恼、柔顺、适于工作、坚定、不动摇时，他将心导向漏尽智。他如实了知‘这是苦’；如实了知‘这是苦的集起’；如实了知‘这是苦的灭尽’；如实了知‘这是导向苦灭尽的道’；如实了知‘这些是烦恼’；如实了知‘这是烦恼的集起’；如实了知‘这是烦恼的灭尽’；如实了知‘这是导向烦恼灭尽的道’。当他如此知、如此见时，他的心从欲漏中解脱，从有漏中解脱，从无明漏中解脱。当解脱时，便有解脱智：‘生已尽，梵行已立，所作已办，不再有此存在。’他如此了知。比丘们，如此，努力便有果，精进便有果。比丘们，如来便是如此说。比丘们，如此说时，如来们会因这十种符合教法的赞扬而获得称赞。”

“比丘们，如果众生感受乐苦是由于前世所造，那么，比丘们，如来过去一定是造作了善业，所以他现在感受着如此无漏的快乐。比丘们，如果众生感受乐苦是由于自在天所创造，那么，比丘们，如来一定是善自在天所创造，所以他现在感受着如此无漏的快乐。比丘们，如果众生感受乐苦是由于聚合，那么，比丘们，如来一定是与善聚合，所以他现在感受着如此无漏的快乐。比丘们，如果众生感受乐苦是由于出身，那么，比丘们，如来一定是善出身，所以他现在感受着如此无漏的快乐。比丘们，如果众生感受乐苦是由于现世的努力，那么，比丘们，如来一定是善的现世努力，所以他现在感受着如此无漏的快乐。”

“比丘们，如果众生感受乐苦是由于前世所造，那么如来是值得赞扬的；如果众生感受乐苦不是由于前世所造，那么如来也是值得赞扬的。比丘们，如果众生感受乐苦是由于自在天所创造，那么如来是值得赞扬的；如果众生感受乐苦不是由于自在天所创造，那么如来也是值得赞扬的。比丘们，如果众生感受乐苦是由于聚合，那么如来是值得赞扬的；如果众生感受乐苦不是由于聚合，那么如来也是值得赞扬的。比丘们，如果众生感受乐苦是由于出身，那么如来是值得赞扬的；如果众生感受乐苦不是由于出身，那么如来也是值得赞扬的。比丘们，如果众生感受乐苦是由于现世的努力，那么如来是值得赞扬的；如果众生感受乐苦不是由于现世的努力，那么如来也是值得赞扬的。比丘们，如来便是如此说。比丘们，如此说时，如来们会因这十种符合教法的赞扬而获得称赞。”

世尊如是说。彼等比丘心喜，欢喜世尊所说。

提婆达呵经，第一终。  
巴利语经文  
Namotassa bhagavato arahato sammāsambudhassa  
Majjhimanikāye  
Uparipaṇṇāsapāḷi  
1\. Devadahavaggo  
MN.101/(1) Devadahasuttaṃ  
　　 1. Evaṃ me sutaṃ – ekaṃ samayaṃ bhagavā sakkesuviharati devadahaṃ nāma sakyānaṃ nigamo. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “santi, bhikkhave, eke samaṇabrāhmaṇā evaṃvādino evaṃdiṭṭhino - ‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti. Evaṃ vādino, bhikkhave, nigaṇṭhā. “Evaṃ vādāhaṃ, bhikkhave, nigaṇṭhe, upasaṅkamitvā evaṃ vadāmi - ‘saccaṃ kira tumhe āvuso, nigaṇṭhā, evaṃvādino evaṃdiṭṭhino - ‘yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti? Te ca me, bhikkhave, nigaṇṭhā, evaṃ puṭṭhā ‘āmā’ti paṭijānanti.”  
　　 “tyāhaṃ evaṃ vadāmi– ‘kiṃ pana tumhe, āvuso nigaṇṭhā, jānātha– ahuvamheva mayaṃ pubbe, na nāhuvamhā’ti? ‘No hidaṃ, āvuso’.  
　　 “‘Kiṃ pana tumhe, āvuso nigaṇṭhā, jānātha– akaramheva mayaṃ pubbe pāpakammaṃ, na nākaramhā’ti? ‘No hidaṃ, āvuso’.  
　　 “‘Kiṃ pana tumhe, āvuso nigaṇṭhā, jānātha– evarūpaṃ vā evarūpaṃ vā pāpakammaṃ akaramhā’ti? ‘No hidaṃ, āvuso’.  
　　 “‘Kiṃ pana tumhe, āvuso nigaṇṭhā, jānātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī’ti? ‘No hidaṃ, āvuso’.  
　　 “‘Kiṃ pana tumhe, āvuso nigaṇṭhā, jānātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadan’ti? ‘No hidaṃ, āvuso’.  
　　 2. “Iti kira tumhe, āvuso nigaṇṭhā, na jānātha– ahuvamheva mayaṃ pubbe, na nāhuvamhāti na jānātha– akaramheva mayaṃ pubbe pāpakammaṃ, na nākaramhāti, na jānātha– evarūpaṃ vā evarūpaṃ vā pāpakammaṃ akaramhāti, na jānātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, na jānātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; evaṃ sante āyasmantānaṃ nigaṇṭhānaṃ na kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti.  
　　 “Sace pana tumhe, āvuso nigaṇṭhā, jāneyyātha– ahuvamheva mayaṃ pubbe, na nāhuvamhāti, jāneyyātha– akaramheva mayaṃ pubbe pāpakammaṃ, na nākaramhāti, jāneyyātha– evarūpaṃ vā evarūpaṃ vā pāpakammaṃ akaramhāti, jāneyyātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, jāneyyātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; evaṃ sante āyasmantānaṃ nigaṇṭhānaṃ kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti.  
　　 3. “Seyyathāpi, āvuso nigaṇṭhā, puriso sallena viddho assa savisena gāḷhūpalepanena; so sallassapi vedhanahetu dukkhā tibbā kaṭukā vedanā vediyeyya. Tassa mittāmaccā ñātisālohitā bhisakkaṃ sallakattaṃ upaṭṭhāpeyyuṃ. Tassa so bhisakko sallakatto satthena vaṇamukhaṃ parikanteyya; so satthenapi vaṇamukhassa parikantanahetu dukkhā tibbā kaṭukā vedanā vediyeyya. Tassa so bhisakko sallakatto esaniyā sallaṃ eseyya; so esaniyāpi sallassa esanāhetu dukkhā tibbā kaṭukā vedanā vediyeyya Tassa so bhisakko sallakatto sallaṃ abbuheyya; so sallassapi abbuhanahetu dukkhā tibbā kaṭukā vedanā vediyeyya. Tassa so bhisakko sallakatto agadaṅgāraṃ vaṇamukhe odaheyya; so agadaṅgārassapi vaṇamukhe odahanahetu dukkhā tibbā kaṭukā vedanā vediyeyya. So aparena samayena rūḷhena vaṇena sañchavinā arogo assa sukhī serī sayaṃvasī yena kāmaṅgamo. Tassa evamassa– ahaṃ kho pubbe sallena viddho ahosiṃ savisena gāḷhūpalepanena. Sohaṃ sallassapi vedhanahetu dukkhā tibbā kaṭukā vedanā vediyiṃ. Tassa me mittāmaccā ñātisālohitā bhisakkaṃ sallakattaṃ upaṭṭhapesuṃ. Tassa me so bhisakko sallakatto satthena vaṇamukhaṃ parikanti; sohaṃ satthenapi vaṇamukhassa parikantanahetu dukkhā tibbā kaṭukā vedanā vediyiṃ. Tassa me so bhisakko sallakatto esaniyā sallaṃ esi; so ahaṃ esaniyāpi sallassa esanāhetu dukkhā tibbā kaṭukā vedanā vediyiṃ. Tassa me so bhisakko sallakatto sallaṃ abbuhi; sohaṃ sallassapi abbuhanahetu dukkhā tibbā kaṭukā vedanā vediyiṃ. Tassa me so bhisakko sallakatto agadaṅgāraṃ vaṇamukhe odahi; sohaṃ agadaṅgārassapi vaṇamukhe odahanahetu dukkhā tibbā kaṭukā vedanā vediyiṃ. Somhi etarahi rūḷhena vaṇena sañchavinā arogo sukhī serī sayaṃvasī yena kāmaṅgamo”ti.  
　　 “Evameva kho, āvuso nigaṇṭhā, sace tumhe jāneyyātha– ahuvamheva mayaṃ pubbe, na nāhuvamhāti, jāneyyātha– akaramheva mayaṃ pubbe pāpakammaṃ, na nākaramhāti, jāneyyātha– evarūpaṃ vā evarūpaṃ vā pāpakammaṃ akaramhāti, jāneyyātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, jāneyyātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; evaṃ sante āyasmantānaṃ nigaṇṭhānaṃ kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti.  
　　 “Yasmā ca kho tumhe, āvuso nigaṇṭhā, na jānātha– ahuvamheva mayaṃ pubbe, na nāhuvamhāti, na jānātha– akaramheva mayaṃ pubbe pāpakammaṃ, na nākaramhāti, na jānātha– evarūpaṃ vā evarūpaṃ vā pāpakammaṃ akaramhāti, na jānātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti, na jānātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ; tasmā āyasmantānaṃ nigaṇṭhānaṃ na kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti.  
　　 4. “Evaṃ vutte, bhikkhave, te nigaṇṭhā maṃ etadavocuṃ– ‘nigaṇṭho āvuso, nāṭaputto sabbaññū sabbadassāvī, aparisesaṃ ñāṇadassanaṃ paṭijānāti Carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan’ti. So evamāha– ‘atthi kho vo, āvuso nigaṇṭhā, pubbeva pāpakammaṃ kataṃ, taṃ imāya kaṭukāya dukkarakārikāya nijjīretha, yaṃ panettha etarahi kāyena saṃvutā vācāya saṃvutā manasā saṃvutā taṃ āyatiṃ pāpakammassa akaraṇaṃ. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī’ti. Tañca panamhākaṃ ruccati ceva khamati ca, tena camhā attamanā”ti.  
　　 5. “Evaṃ vutte ahaṃ, bhikkhave, te nigaṇṭhe etadavocaṃ– ‘pañca kho ime, āvuso nigaṇṭhā, dhammā diṭṭheva dhamme dvidhāvipākā. Katame pañca? Saddhā, ruci, anussavo, ākāraparivitakko, diṭṭhinijjhānakkhanti– ime kho, āvuso nigaṇṭhā, pañca dhammā diṭṭheva dhamme dvidhāvipākā. Tatrāyasmantānaṃ nigaṇṭhānaṃ kā atītaṃse satthari saddhā, kā ruci, ko anussavo, ko ākāraparivitakko, kā diṭṭhinijjhānakkhantī’ti. Evaṃvādī kho ahaṃ, bhikkhave, nigaṇṭhesu na kañci sahadhammikaṃ vādapaṭihāraṃ samanupassāmi.  
　　 “Puna caparāhaṃ, bhikkhave, te nigaṇṭhe evaṃ vadāmi– ‘taṃ kiṃ maññatha, āvuso nigaṇṭhā. Yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyethā’ti? ‘Yasmiṃ no, āvuso gotama, samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyāma; yasmiṃ pana no samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyāmā’”ti.  
　　 6. “Iti kira, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha. Evaṃ sante āyasmantānaṃ nigaṇṭhānaṃ na kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo vedanākkhayā sabbaṃ dukkhaṃ nijjiṇṇaṃ bhavissatīti. Sace, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha; yasmiṃ pana vo samaye na tibbo upakkamo hoti na tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; evaṃ sante āyasmantānaṃ nigaṇṭhānaṃ kallamassa veyyākaraṇāya– yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo; vedanākkhayā sabbaṃ dukkhaṃ nijjiṇṇaṃ bhavissatī”ti.  
　　 “‘Yasmā ca kho, āvuso nigaṇṭhā, yasmiṃ vo samaye tibbo upakkamo hoti tibbaṃ padhānaṃ, tibbā tasmiṃ samaye opakkamikā dukkhā tibbā kaṭukā vedanā vediyetha; yasmiṃ pana vo samaye na tibbo upakkamo hoti na tibbaṃ padhānaṃ, na tibbā tasmiṃ samaye opakkamikā dukkhā tibbā kaṭukā vedanā vediyetha; te tumhe sāmaṃyeva opakkamikā dukkhā tibbā kaṭukā vedanā vedayamānā avijjā aññāṇā sammohā vipaccetha yaṃ kiñcāyaṃ purisapuggalo paṭisaṃvedeti sukhaṃ vā dukkhaṃ vā adukkhamasukhaṃ vā, sabbaṃ taṃ pubbekatahetu. Iti purāṇānaṃ kammānaṃ tapasā byantībhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo; kammakkhayā dukkhakkhayo; dukkhakkhayā vedanākkhayo vedanākkhayā sabbaṃ dukkhaṃ nijjiṇṇaṃ bhavissatī’ti. Evaṃvādīpi kho ahaṃ, bhikkhave, nigaṇṭhesu na kañci sahadhammikaṃ vādapaṭihāraṃ samanupassāmi.  
　　 7. “Puna caparāhaṃ, bhikkhave, te nigaṇṭhe evaṃ vadāmi– ‘taṃ kiṃ maññathāvuso nigaṇṭhā, yamidaṃ kammaṃ diṭṭhadhammavedanīyaṃ taṃ upakkamena vā padhānena vā samparāyavedanīyaṃ hotūti labbhametan’ti? ‘No hidaṃ, āvuso’. ‘Yaṃ panidaṃ kammaṃ samparāyavedanīyaṃ taṃ upakkamena vā padhānena vā diṭṭhadhammavedanīyaṃ hotūti labbhametan’ti? ‘No hidaṃ, āvuso’. ‘Taṃ kiṃ maññathāvuso nigaṇṭhā, yamidaṃ kammaṃ sukhavedanīyaṃ taṃ upakkamena vā padhānena vā dukkhavedanīyaṃ hotūti labbhametan’ti? ‘No hidaṃ, āvuso’. ‘Yaṃ panidaṃ kammaṃ dukkhavedanīyaṃ taṃ upakkamena vā padhānena vā sukhavedanīyaṃ hotūti labbhametan’ti? ‘No hidaṃ, āvuso’. ‘Taṃ kiṃ maññathāvuso nigaṇṭhā, yamidaṃ kammaṃ paripakkavedanīyaṃ taṃ upakkamena vā padhānena vā aparipakkavedanīyaṃ hotūti labbhametan’ti? ‘No hidaṃ, āvuso’. ‘Yaṃ panidaṃ kammaṃ aparipakkavedanīyaṃ taṃ upakkamena vā padhānena vā paripakkavedanīyaṃ hotūti labbhametan’ti? ‘No hidaṃ, āvuso’. ‘Taṃ kiṃ maññathāvuso nigaṇṭhā, yamidaṃ kammaṃ bahuvedanīyaṃ taṃ upakkamena vā padhānena vā appavedanīyaṃ hotūti labbhametan’ti? ‘No hidaṃ, āvuso’. ‘Yaṃ panidaṃ kammaṃ appavedanīyaṃ taṃ upakkamena vā padhānena vā bahuvedanīyaṃ hotūti labbhametan’ti? ‘No hidaṃ, āvuso’. ‘Taṃ kiṃ maññathāvuso nigaṇṭhā, yamidaṃ kammaṃ savedanīyaṃ taṃ upakkamena vā padhānena vā avedanīyaṃ hotūti labbhametan’ti? ‘No hidaṃ, āvuso’. ‘Yaṃ panidaṃ kammaṃ avedanīyaṃ taṃ upakkamena vā padhānena vā savedanīyaṃ hotūti labbhametan’ti? ‘No hidaṃ, āvuso’.  
　　 8. “Iti kira, āvuso nigaṇṭhā, yamidaṃ kammaṃ diṭṭhadhammavedanīyaṃ taṃ upakkamena vā padhānena vā samparāyavedanīyaṃ hotūti alabbhametaṃ, yaṃ panidaṃ kammaṃ samparāyavedanīyaṃ taṃ upakkamena vā padhānena vā diṭṭhadhammavedanīyaṃ hotūti alabbhametaṃ, yamidaṃ kammaṃ sukhavedanīyaṃ taṃ upakkamena vā padhānena vā dukkhavedanīyaṃ hotūti alabbhametaṃ, yamidaṃ kammaṃ dukkhavedanīyaṃ taṃ upakkamena vā padhānena vā sukhavedanīyaṃ hotūti alabbhametaṃ, yamidaṃ kammaṃ paripakkavedanīyaṃ taṃ upakkamena vā padhānena vā aparipakkavedanīyaṃ hotūti alabbhametaṃ, yamidaṃ kammaṃ aparipakkavedanīyaṃ taṃ upakkamena vā padhānena vā paripakkavedanīyaṃ hotūti alabbhametaṃ, yamidaṃ kammaṃ bahuvedanīyaṃ taṃ upakkamena vā padhānena vā appavedanīyaṃ hotūti alabbhametaṃ, yamidaṃ kammaṃ appavedanīyaṃ taṃ upakkamena vā padhānena vā bahuvedanīyaṃ hotūti alabbhametaṃ, yamidaṃ kammaṃ savedanīyaṃ taṃ upakkamena vā padhānena vā avedanīyaṃ hotūti alabbhametaṃ, yamidaṃ kammaṃ avedanīyaṃ taṃ upakkamena vā padhānena vā savedanīyaṃ hotūti alabbhametaṃ; evaṃ sante āyasmantānaṃ nigaṇṭhānaṃ aphalo upakkamo hoti, aphalaṃ padhānaṃ”.  
　　 “Evaṃvādī, bhikkhave, nigaṇṭhā. Evaṃvādīnaṃ, bhikkhave, nigaṇṭhānaṃ dasa sahadhammikā vādānuvādā gārayhaṃ ṭhānaṃ āgacchanti.  
　　 9. “Sace, bhikkhave, sattā pubbekatahetu sukhadukkhaṃ paṭisaṃvedenti; addhā, bhikkhave, nigaṇṭhā pubbe dukkaṭakammakārino yaṃ etarahi evarūpā dukkhā tibbā kaṭukā vedanā vediyanti. Sace, bhikkhave, sattā issaranimmānahetu sukhadukkhaṃ paṭisaṃvedenti; addhā, bhikkhave, nigaṇṭhā pāpakena issarena nimmitā yaṃ etarahi evarūpā dukkhā tibbā kaṭukā vedanā vediyanti. Sace, bhikkhave, sattā saṅgatibhāvahetu sukhadukkhaṃ paṭisaṃvedenti; addhā, bhikkhave, nigaṇṭhā pāpasaṅgatikā yaṃ etarahi evarūpā dukkhā tibbā kaṭukā vedanā vediyanti. Sace, bhikkhave, sattā abhijātihetu sukhadukkhaṃ paṭisaṃvedenti; addhā, bhikkhave, nigaṇṭhā pāpābhijātikā yaṃ etarahi evarūpā dukkhā tibbā kaṭukā vedanā vediyanti. Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti; addhā, bhikkhave, nigaṇṭhā evarūpā diṭṭhadhammūpakkamā yaṃ etarahi evarūpā dukkhā tibbā kaṭukā vedanā vediyanti.  
　　 “Sace, bhikkhave, sattā pubbekatahetu sukhadukkhaṃ paṭisaṃvedenti, gārayhā nigaṇṭhā; no ce sattā pubbekatahetu sukhadukkhaṃ paṭisaṃvedenti, gārayhā nigaṇṭhā. Sace, bhikkhave, sattā issaranimmānahetu sukhadukkhaṃ paṭisaṃvedenti, gārayhā nigaṇṭhā; no ce sattā issaranimmānahetu sukhadukkhaṃ paṭisaṃvedenti, gārayhā nigaṇṭhā. Sace, bhikkhave, sattā saṅgatibhāvahetu sukhadukkhaṃ paṭisaṃvedenti, gārayhā nigaṇṭhā; no ce sattā saṅgatibhāvahetu sukhadukkhaṃ paṭisaṃvedenti, gārayhā nigaṇṭhā. Sace, bhikkhave, sattā abhijātihetu sukhadukkhaṃ paṭisaṃvedenti, gārayhā nigaṇṭhā; no ce sattā abhijātihetu sukhadukkhaṃ paṭisaṃvedenti, gārayhā nigaṇṭhā. Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti, gārayhā nigaṇṭhā; no ce sattā diṭṭhadhammūpakkamahetu sukhadukkhaṃ paṭisaṃvedenti, gārayhā nigaṇṭhā. Evaṃvādī, bhikkhave, nigaṇṭhā. Evaṃvādīnaṃ, bhikkhave, nigaṇṭhānaṃ ime dasa sahadhammikā vādānuvādā gārayhaṃ ṭhānaṃ āgacchanti. Evaṃ kho, bhikkhave, aphalo upakkamo hoti, aphalaṃ padhānaṃ.  
　　 10. “Kathañca, bhikkhave, saphalo upakkamo hoti, saphalaṃ padhānaṃ? Idha, bhikkhave, bhikkhu na heva anaddhabhūtaṃ attānaṃ dukkhena addhabhāveti, dhammikañca sukhaṃ na pariccajati, tasmiñca sukhe anadhimucchito hoti. So evaṃ pajānāti– ‘imassa kho me dukkhanidānassa saṅkhāraṃ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṃ bhāvayato virāgo hotī’ti. So yassa hi khvāssa dukkhanidānassa saṅkhāraṃ padahato saṅkhārappadhānā virāgo hoti, saṅkhāraṃ tattha padahati. Yassa panassa dukkhanidānassa ajjhupekkhato upekkhaṃ bhāvayato virāgo hoti, upekkhaṃ tattha bhāveti. Tassa tassa dukkhanidānassa saṅkhāraṃ padahato saṅkhārappadhānā virāgo hoti– evampissa taṃ dukkhaṃ nijjiṇṇaṃ hoti. Tassa tassa dukkhanidānassa ajjhupekkhato upekkhaṃ bhāvayato virāgo hoti– evampissa taṃ dukkhaṃ nijjiṇṇaṃ hoti.  
　　 11. “Seyyathāpi, bhikkhave, puriso itthiyā sāratto paṭibaddhacitto tibbacchando tibbāpekkho. So taṃ itthiṃ passeyya aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ. Taṃ kiṃ maññatha, bhikkhave, api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti? “Evaṃ, bhante”. “Taṃ kissa hetu”? “Amu hi, bhante, puriso amussā itthiyā sāratto paṭibaddhacitto tibbacchando tibbāpekkho Tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti. “Atha kho, bhikkhave, tassa purisassa evamassa– ‘ahaṃ kho amussā itthiyā sāratto paṭibaddhacitto tibbacchando tibbāpekkho. Tassa me amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjanti sokaparidevadukkhadomanassūpāyāsā. Yaṃnūnāhaṃ yo me amussā itthiyā chandarāgo taṃ pajaheyyan’ti. So yo amussā itthiyā chandarāgo taṃ pajaheyya. So taṃ itthiṃ passeyya aparena samayena aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ. Taṃ kiṃ maññatha, bhikkhave, api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ sokaparidevadukkhadomanassūpāyāsā”ti? “No hetaṃ, bhante”. “Taṃ kissa hetu”? “Amu hi, bhante, puriso amussā itthiyā virāgo. Tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ na uppajjeyyuṃ sokaparidevadukkhadomanassūpāyāsā” ti.  
　　 “Evameva kho, bhikkhave, bhikkhu na heva anaddhabhūtaṃ attānaṃ dukkhena addhabhāveti, dhammikañca sukhaṃ na pariccajati, tasmiñca sukhe anadhimucchito hoti. So evaṃ pajānāti– ‘imassa kho me dukkhanidānassa saṅkhāraṃ padahato saṅkhārappadhānā virāgo hoti, imassa pana me dukkhanidānassa ajjhupekkhato upekkhaṃ bhāvayato virāgo hotī’ti. So yassa hi khvāssa dukkhanidānassa saṅkhāraṃ padahato saṅkhārappadhānā virāgo hoti, saṅkhāraṃ tattha padahati; yassa panassa dukkhanidānassa ajjhupekkhato upekkhaṃ bhāvayato virāgo hoti, upekkhaṃ tattha bhāveti. Tassa tassa dukkhanidānassa saṅkhāraṃ padahato saṅkhārappadhānā virāgo hoti– evampissa taṃ dukkhaṃ nijjiṇṇaṃ hoti Tassa tassa dukkhanidānassa ajjhupekkhato upekkhaṃ bhāvayato virāgo hoti– evampissa taṃ dukkhaṃ nijjiṇṇaṃ hoti. Evampi, bhikkhave, saphalo upakkamo hoti, saphalaṃ padhānaṃ.  
　　 12. “Puna caparaṃ, bhikkhave, bhikkhu iti paṭisañcikkhati– ‘yathāsukhaṃ kho me viharato akusalā dhammā abhivaḍḍhanti, kusalā dhammā parihāyanti; dukkhāya pana me attānaṃ padahato akusalā dhammā parihāyanti, kusalā dhammā abhivaḍḍhanti. Yaṃnūnāhaṃ dukkhāya attānaṃ padaheyyan’ti. So dukkhāya attānaṃ padahati. Tassa dukkhāya attānaṃ padahato akusalā dhammā parihāyanti kusalā dhammā abhivaḍḍhanti. So na aparena samayena dukkhāya attānaṃ padahati. Taṃ kissa hetu? Yassa hi so, bhikkhave, bhikkhu atthāya dukkhāya attānaṃ padaheyya svāssa attho abhinipphanno hoti. Tasmā na aparena samayena dukkhāya attānaṃ padahati. Seyyathāpi, bhikkhave, usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. Yato kho, bhikkhave, usukārassa tejanaṃ dvīsu alātesu ātāpitaṃ hoti paritāpitaṃ ujuṃ kataṃ kammaniyaṃ, na so taṃ aparena samayena usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. Taṃ kissa hetu? Yassa hi so, bhikkhave, atthāya usukāro tejanaṃ dvīsu alātesu ātāpeyya paritāpeyya ujuṃ kareyya kammaniyaṃ svāssa attho abhinipphanno hoti. Tasmā na aparena samayena usukāro tejanaṃ dvīsu alātesu ātāpeti paritāpeti ujuṃ karoti kammaniyaṃ. Evameva kho, bhikkhave, bhikkhu iti paṭisañcikkhati– ‘yathāsukhaṃ kho me viharato akusalā dhammā abhivaḍḍhanti, kusalā dhammā parihāyanti; dukkhāya pana me attānaṃ padahato akusalā dhammā parihāyanti, kusalā dhammā abhivaḍḍhanti. Yaṃnūnāhaṃ dukkhāya attānaṃ padaheyyan’ti. So dukkhāya attānaṃ padahati. Tassa dukkhāya attānaṃ padahato akusalā dhammā parihāyanti, kusalā dhammā abhivaḍḍhanti. So na aparena samayena dukkhāya attānaṃ padahati. Taṃ kissa hetu? Yassa hi so, bhikkhave, bhikkhu atthāya dukkhāya attānaṃ padaheyya svāssa attho abhinipphanno hoti. Tasmā na aparena samayena dukkhāya attānaṃ padahati. Evampi, bhikkhave, saphalo upakkamo hoti, saphalaṃ padhānaṃ.  
　　 13. “Puna caparaṃ, bhikkhave, idha tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti. So aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajati.  
　　 14. “So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. Adinnādānaṃ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati. Abrahmacariyaṃ pahāya brahmacārī hoti ārācārī virato methunā gāmadhammā. Musāvādaṃ pahāya musāvādā paṭivirato hoti saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato hoti; ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya– iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya pharusāya vācāya paṭivirato hoti; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. Samphappalāpaṃ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitaṃ. So bījagāmabhūtagāmasamārambhā paṭivirato hoti. Ekabhattiko hoti rattūparato virato vikālabhojanā. Naccagītavāditavisūkadassanā paṭivirato hoti. Mālāgandhavilepanadhāraṇamaṇḍanavibhūsanaṭṭhānā paṭivirato hoti. Uccāsayanamahāsayanā paṭivirato hoti. Jātarūparajatapaṭiggahaṇā paṭivirato hoti. Āmakadhaññapaṭiggahaṇā paṭivirato hoti. Āmakamaṃsapaṭiggahaṇā paṭivirato hoti. Itthikumārikapaṭiggahaṇā paṭivirato hoti. Dāsidāsapaṭiggahaṇā paṭivirato hoti. Ajeḷakapaṭiggahaṇā paṭivirato hoti. Kukkuṭasūkarapaṭiggahaṇā paṭivirato hoti. Hatthigavassavaḷavapaṭiggahaṇā paṭivirato hoti. Khettavatthupaṭiggahaṇā paṭivirato hoti. Dūteyyapahiṇagamanānuyogā paṭivirato hoti. Kayavikkayā paṭivirato hoti. Tulākūṭakaṃsakūṭamānakūṭā paṭivirato hoti. Ukkoṭanavañcananikatisāciyogā paṭivirato hoti. Chedanavadhabandhanaviparāmosa-ālopasahasākārā paṭivirato hoti.  
　　 “So santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati. Seyyathāpi nāma pakkhī sakuṇo yena yeneva ḍeti sapattabhārova ḍeti, evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena; so yena yeneva pakkamati samādāyeva pakkamati. So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti.  
　　 15. “So cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti.  
　　 “So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti asite pīte khāyite sāyite sampajānakārī hoti, uccārapassāvakamme sampajāna-kārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.  
　　 16. “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato,) iminā ca ariyena indriyasaṃvarena samannāgato, iminā ca ariyena satisampajaññena samannāgato vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati pallaṅkaṃ ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti. Byāpādapadosaṃ pahāya abyāpannacitto viharati sabbapāṇabhūtahitānukampī, byāpādapadosā cittaṃ parisodheti. Thinamiddhaṃ pahāya vigatathinamiddho viharati ālokasaññī sato sampajāno, thinamiddhā cittaṃ parisodheti. Uddhaccakukkuccaṃ pahāya anuddhato viharati ajjhattaṃ vūpasantacitto uddhaccakukkuccā cittaṃ parisodheti. Vicikicchaṃ pahāya tiṇṇavicikiccho viharati akathaṃkathī kusalesu dhammesu, vicikicchāya cittaṃ parisodheti.  
　　 “So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Evampi bhikkhave, saphalo upakkamo hoti, saphalaṃ padhānaṃ.  
　　 “Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Evampi, bhikkhave, saphalo upakkamo hoti, saphalaṃ padhānaṃ.  
　　 “Puna caparaṃ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṃvedeti. Yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja viharati. Evampi, bhikkhave, saphalo upakkamo hoti, saphalaṃ padhānaṃ.  
　　 “Puna caparaṃ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Evampi, bhikkhave, saphalo upakkamo hoti, saphalaṃ padhānaṃ.  
　　 17. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ – ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe– ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sa-uddesaṃ anekavihitaṃ pubbenivāsaṃ anussarati. Evampi, bhikkhave, saphalo upakkamo hoti, saphalaṃ padhānaṃ.  
　　 18. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. Evampi, bhikkhave, saphalo upakkamo hoti, saphalaṃ padhānaṃ.  
　　 19. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkhan’ti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti yathābhūtaṃ pajānāti, ‘ayaṃ dukkhanirodhagāminī paṭipadā’ti yathābhūtaṃ pajānāti; ‘ime āsavā’ti yathābhūtaṃ pajānāti, ‘ayaṃ āsavasamudayo’ti yathābhūtaṃ pajānāti, ‘ayaṃ āsavanirodho’ti yathābhūtaṃ pajānāti, ‘ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Evampi kho, bhikkhave, saphalo upakkamo hoti, saphalaṃ padhānaṃ. Evaṃvādī, bhikkhave, tathāgatā. Evaṃvādīnaṃ, bhikkhave, tathāgatānaṃ dasa sahadhammikā pāsaṃsaṭṭhānā āgacchanti.  
　　 20. “Sace bhikkhave, sattā pubbekatahetu sukhadukkhaṃ paṭisaṃvedenti; addhā, bhikkhave, tathāgato pubbe sukatakammakārī yaṃ etarahi evarūpā anāsavā sukhā vedanā vedeti. Sace, bhikkhave, sattā issaranimmānahetu sukhadukkhaṃ paṭisaṃvedenti; addhā, bhikkhave, tathāgato bhaddakena issarena nimmito yaṃ etarahi evarūpā anāsavā sukhā vedanā vedeti. Sace, bhikkhave, sattā saṅgatibhāvahetu sukhadukkhaṃ paṭisaṃvedenti; addhā, bhikkhave, tathāgato kalyāṇasaṅgatiko yaṃ etarahi evarūpā anāsavā sukhā vedanā vedeti. Sace, bhikkhave, sattā abhijātihetu sukhadukkhaṃ paṭisaṃvedenti; addhā, bhikkhave, tathāgato kalyāṇābhijātiko yaṃ etarahi evarūpā anāsavā sukhā vedanā vedeti. Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti; addhā, bhikkhave, tathāgato kalyāṇadiṭṭhadhammūpakkamo yaṃ etarahi evarūpā anāsavā sukhā vedanā vedeti.  
　　 “Sace, bhikkhave, sattā pubbekatahetu sukhadukkhaṃ paṭisaṃvedenti, pāsaṃso tathāgato; no ce sattā pubbekatahetu sukhadukkhaṃ paṭisaṃvedenti, pāsaṃso tathāgato. Sace, bhikkhave, sattā issaranimmānahetu sukhadukkhaṃ paṭisaṃvedenti, pāsaṃso tathāgato; no ce sattā issaranimmānahetu sukhadukkhaṃ paṭisaṃvedenti, pāsaṃso tathāgato. Sace, bhikkhave, sattā saṅgatibhāvahetu sukhadukkhaṃ paṭisaṃvedenti, pāsaṃso tathāgato; no ce sattā saṅgatibhāvahetu sukhadukkhaṃ paṭisaṃvedenti, pāsaṃso tathāgato. Sace, bhikkhave, sattā abhijātihetu sukhadukkhaṃ paṭisaṃvedenti, pāsaṃso tathāgato; no ce sattā abhijātihetu sukhadukkhaṃ paṭisaṃvedenti, pāsaṃso tathāgato. Sace, bhikkhave, sattā diṭṭhadhammūpakkamahetu sukhadukkhaṃ paṭisaṃvedenti, pāsaṃso tathāgato; no ce sattā diṭṭhadhammūpakkamahetu sukhadukkhaṃ paṭisaṃvedenti, pāsaṃso tathāgato. Evaṃvādī, bhikkhave, tathāgatā. Evaṃvādīnaṃ, bhikkhave, tathāgatānaṃ ime dasa sahadhammikā pāsaṃsaṭṭhānā āgacchantī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Devadahasuttaṃ niṭṭhitaṃ paṭhamaṃ.