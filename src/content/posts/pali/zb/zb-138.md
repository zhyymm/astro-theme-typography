---
title: 中部138经:概要分析经
pubDate: 2026-01-18 21:08:48
categories: ['巴利三藏']
description: ''
slug: 
tags: [中部]
draft: false
---
中部138经 概要分析经

我曾这样听闻：一时，世尊住在舍卫城祇园精舍给孤独园。于是，世尊对比丘们说：“比丘们！”那些比丘回答世尊：“大德！”世尊说：“比丘们，我将为你们宣说概要分析。仔细听，善加思惟；我将要宣说。”那些比丘回答世尊：“是的，大德！”世尊说：

“比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。”世尊说完此话，随即从座位起身，进入精舍。

于是，在世尊离开不久后，那些比丘心想：“朋友们，世尊简略地宣说了概要，而未详细解释其义，就从座位起身，进入精舍说：‘比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’谁能详细解释世尊所简略宣说而未详细解释的义理呢？”于是，那些比丘心想：“这位具寿摩诃迦旃延受到世尊的赞叹，也受到同行智者的尊重；具寿摩诃迦旃延能够详细解释世尊所简略宣说而未详细解释的义理。不如我们去见具寿摩诃迦旃延，拜访他，询问此事。”

于是，那些比丘去见具寿摩诃迦旃延，拜访他，并与具寿摩诃迦旃延相互问候、寒暄。互致问候和寒暄之后，他们坐在一旁。坐在一旁的那些比丘对具寿摩诃迦旃延说：

“迦旃延尊者，世尊简略地宣说了概要，而未详细解释其义，就从座位起身，进入精舍说：‘比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’迦旃延尊者，在世尊离开不久后，我们心想：‘朋友们，世尊简略地宣说了概要，而未详细解释其义，就从座位起身，进入精舍说：比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’谁能详细解释世尊所简略宣说而未详细解释的义理呢？’迦旃延尊者，我们心想：‘这位具寿摩诃迦旃延受到世尊的赞叹，也受到同行智者的尊重。具寿摩诃迦旃延能够详细解释世尊所简略宣说而未详细解释的义理。不如我们去见具寿摩诃迦旃延，拜访他，询问此事。’请具寿摩诃迦旃延为我们解释吧。”

“‘朋友们，这就像一个人寻求核心，寻找核心，在寻求核心时，越过一棵有核心的大树的根部，越过树干，却想在枝叶中寻找核心。同样地，朋友们，世尊就在你们面前，你们却越过世尊，认为可以向我们询问此事。朋友们，世尊是知者、见者，是眼者、智者、法者、梵者，是宣说者、开示者，是义理的引导者，是不死者的赐予者，是法的拥有者，是如来。现在正是你们向世尊询问此事的时候；你们应该按照世尊的解释来受持。’‘迦旃延尊者，的确如此，世尊是知者、见者，是眼者、智者、法者、梵者，是宣说者、开示者，是义理的引导者，是不死者的赐予者，是法的拥有者，是如来。现在正是我们向世尊询问此事的时候；我们应该按照世尊的解释来受持。然而，具寿摩诃迦旃延受到世尊的赞叹，也受到同行智者的尊重。具寿摩诃迦旃延能够详细解释世尊所简略宣说而未详细解释的义理。请具寿摩诃迦旃延不辞辛劳地为我们解释吧。’‘既然如此，朋友们，仔细听，善加思惟；我将要宣说。’那些比丘回答具寿摩诃迦旃延：‘是的，朋友！’具寿摩诃迦旃延说：

‘朋友们，世尊简略地宣说了概要，而未详细解释其义，就从座位起身，进入精舍说：“比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。”朋友们，我对世尊所简略宣说而未详细解释的义理，是这样详细理解的。

“朋友们，何谓向外散乱、分散的识？朋友们，在此，比丘以眼见色后，识随逐色的表象，执著于色的味，束缚于色的味，连结于色的味的系缚，这被称为向外散乱、分散的识。以耳闻声……以鼻嗅香……以舌尝味……以身触觉……以意知法后，识随逐法的表象，执著于法的味，束缚于法的味，连结于法的味的系缚，这被称为向外散乱、分散的识。朋友们，这被称为向外散乱、分散的识。

“朋友们，何谓不向外散乱、分散的识？朋友们，在此，比丘以眼见色后，识不随逐色的表象，不执著于色的味，不束缚于色的味，不连结于色的味的系缚，这被称为不向外散乱、分散的识。以耳闻声……以鼻嗅香……以舌尝味……以身触觉……以意知法后，识不随逐法的表象，不执著于法的味，不束缚于法的味，不连结于法的味的系缚，这被称为不向外散乱、分散的识。朋友们，这被称为不向外散乱、分散的识。

“朋友们，何谓在内心建立？朋友们，在此，比丘离欲、离不善法，有寻有伺，离生喜乐，具足安住于初禅。他的识随逐离生喜乐，执著于离生喜乐的味，束缚于离生喜乐的味，连结于离生喜乐的味的系缚，这被称为内心建立。

“再者，朋友们，比丘止息寻伺，内心平静，心一境性，无寻无伺，定生喜乐，具足安住于第二禅。他的识随逐定生喜乐，执著于定生喜乐的味，束缚于定生喜乐的味，连结于定生喜乐的味的系缚，这被称为内心建立。

“再者，朋友们，比丘离喜，住于舍，正念正知，以身体感受乐，贤圣者称之为‘舍，具念，乐住’，具足安住于第三禅。他的识随逐舍，执著于舍乐的味，束缚于舍乐的味，连结于舍乐的味的系缚，这被称为内心建立。

“再者，朋友们，比丘断乐断苦，在先前已灭除喜忧，不苦不乐，由舍念清净，具足安住于第四禅。他的识随逐不苦不乐，执著于不苦不乐的味，束缚于不苦不乐的味，连结于不苦不乐的味的系缚，这被称为内心建立。朋友们，这被称为在内心建立。

“朋友们，何谓在内心不建立？朋友们，在此，比丘离欲、离不善法……具足安住于初禅。他的识不随逐离生喜乐，不执著于离生喜乐的味，不束缚于离生喜乐的味，不连结于离生喜乐的味的系缚，这被称为内心不建立。

“再者，朋友们，比丘止息寻伺……具足安住于第二禅。他的识不随逐定生喜乐，不执著于定生喜乐的味，不束缚于定生喜乐的味，不连结于定生喜乐的味的系缚，这被称为内心不建立。

“再者，朋友们，比丘离喜……具足安住于第三禅。他的识不随逐舍，不执著于舍乐的味，不束缚于舍乐的味，不连结于舍乐的味的系缚，这被称为内心不建立。

“再者，朋友们，比丘断乐断苦，在先前已灭除喜忧，不苦不乐，由舍念清净，具足安住于第四禅。他的识不随逐不苦不乐，不执著于不苦不乐的味，不束缚于不苦不乐的味，不连结于不苦不乐的味的系缚，这被称为内心不建立。朋友们，这被称为在内心不建立。

“朋友们，何谓执取而生起恐惧？朋友们，在此，未受教导的凡夫，未曾见过圣者，不熟悉圣法，未曾受过圣法训练；未曾见过善士，不熟悉善士法，未曾受过善士法训练。他视色为我，或我拥有色，或我在色中，或色在我中。当他的色变异，变得不同时，他的识就随逐色的变异。他的识随逐色的变异而生起恐惧，种种法生起缠绕其心。由于心的缠绕，他便感到惊恐、烦恼、希求，执取而生起恐惧。他视受为我……视想为我……视行为我……视识为我，或我拥有识，或我在识中，或识在我中。当他的识变异，变得不同时，他的识就随逐识的变异。他的识随逐识的变异而生起恐惧，种种法生起缠绕其心。由于心的缠绕，他便感到惊恐、烦恼、希求，执取而生起恐惧。朋友们，这被称为执取而生起恐惧。

“朋友们，何谓不执取而无所恐惧？朋友们，在此，已受教导的圣弟子，曾见过圣者，熟悉圣法，曾受过圣法训练；曾见过善士，熟悉善士法，曾受过善士法训练。他不视色为我，不我拥有色，不我在色中，不色在我中。当他的色变异，变得不同时，他的识不随逐色的变异。他的识不随逐色的变异，不生起恐惧，种种法不缠绕其心。由于心不缠绕，他便不感到惊恐，不烦恼，不希求，不执取而无所恐惧。他不视受为我……不视想为我……不视行为我……不视识为我，不我拥有识，不我在识中，不识在我中。当他的识变异，变得不同时，他的识不随逐识的变异。他的识不随逐识的变异，不生起恐惧，种种法不缠绕其心。由于心不缠绕，他便不感到惊恐，不烦恼，不希求，不执取而无所恐惧。朋友们，这被称为不执取而无所恐惧。

“朋友们，世尊简略地宣说了概要，而未详细解释其义，就从座位起身，进入精舍说：‘比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’朋友们，我对世尊所简略宣说而未详细解释的义理，是这样详细理解的。如果各位朋友希望，可以去拜访世尊，向他询问此事；你们应该按照世尊的解释来受持。”

于是，那些比丘欢喜、随喜具寿摩诃迦旃延的说法，从座位起身，去见世尊，拜访他，顶礼世尊后，坐在一旁。坐在一旁的那些比丘对世尊说：

“大德，世尊简略地宣说了概要，而未详细解释其义，就从座位起身，进入精舍说：‘比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’”

“大德，在世尊离开不久后，我们心想：‘朋友们，世尊简略地宣说了概要，而未详细解释其义，就从座位起身，进入精舍说：比丘们，比丘应当这样这样地审视，当这样这样地审视时，他的识就不会向外散乱、分散，也不会在内心建立，更不会执取而生起恐惧。比丘们，当识不向外散乱、分散，在内心不建立，不执取而无所恐惧时，未来就不会有生、老、死、苦的集起。’谁能详细解释世尊所简略宣说而未详细解释的义理呢？’大德，我们心想：‘这位具寿摩诃迦旃延受到世尊的赞叹，也受到同行智者的尊重。具寿摩诃迦旃延能够详细解释世尊所简略宣说而未详细解释的义理。不如我们去见具寿摩诃迦旃延，拜访他，询问此事。’

“于是，大德，我们去见具寿摩诃迦旃延，拜访他，向具寿摩诃迦旃延询问此事。大德，具寿摩诃迦旃延以这些方面、这些词语、这些表述，详细解释了其义。”

“比丘们，摩诃迦旃延是贤明的；比丘们，摩诃迦旃延是大智的。比丘们，即使你们向我询问此事，我也将像摩诃迦旃延所解释的那样解释。这就是它的意义。你们就应该这样受持。”

世尊说完此话。那些比丘心满意足，欢喜世尊的说法。

概要分析经第八终了。  
巴利语经文  
MN.138/(8) Uddesavibhaṅgasuttaṃ  
　　 313. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “uddesavibhaṅgaṃ vo, bhikkhave, desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “Tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī”ti. Idamavoca bhagavā. Idaṃ vatvāna sugato uṭṭhāyāsanā vihāraṃ pāvisi.  
　　 314. Atha kho tesaṃ bhikkhūnaṃ, acirapakkantassa bhagavato, etadahosi– “idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘tathā tathā, bhikkhave bhikkhu upaparikkheyya yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti? Atha kho tesaṃ bhikkhūnaṃ etadahosi– “ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ; pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā”ti.  
　　 Atha kho te bhikkhū yenāyasmā mahākaccāno tenupasaṅkamiṃsu; upasaṅkamitvā āyasmatā mahākaccānena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ mahākaccānaṃ etadavocuṃ –  
　　 “Idaṃ kho no, āvuso kaccāna, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – ‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’ti. Tesaṃ no, āvuso kaccāna, amhākaṃ, acirapakkantassa bhagavato, etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti. “Tesaṃ no, āvuso kaccāna, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti– vibhajatāyasmā mahākaccāno”ti.  
　　 315. “‘Seyyathāpi, āvuso, puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ pariyesitabbaṃ maññeyya, evaṃ sampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. So hāvuso, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyātha; yathā vo bhagavā byākareyya tathā naṃ dhāreyyāthā’”ti. ‘Addhāvuso kaccāna, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyāma; yathā no bhagavā byākareyya tathā naṃ dhāreyyāma. Api cāyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Vibhajatāyasmā mahākaccāno agaruṃ karitvā’ti. ‘Tena hāvuso, suṇātha, sādhukaṃ manasi karotha; bhāsissāmī’ti. ‘Evamāvuso’ti kho te bhikkhū āyasmato mahākaccānassa paccassosuṃ. Āyasmā mahākaccāno etadavoca–  
　　 ‘Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya, bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’ti. Imassa kho ahaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi.  
　　 316. “Kathañcāvuso, bahiddhā viññāṇaṃ vikkhittaṃ visaṭanti vuccati? Idhāvuso, bhikkhuno cakkhunā rūpaṃ disvā rūpanimittānusāri viññāṇaṃ hoti rūpanimittassādagadhitaṃ rūpanimittassādavinibandhaṃ rūpanimittassāda-saṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati. Sotena saddaṃ sutvā …pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya dhammanimittānusārī viññāṇaṃ hoti; dhammanimittassādagadhitaṃ dhammanimittassādavinibandhaṃ dhammanimitta-ssādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati. Evaṃ kho āvuso, bahiddhā viññāṇaṃ vikkhittaṃ visaṭanti vuccati.  
　　 317. “Kathañcāvuso, bahiddhā viññāṇaṃ avikkhittaṃ avisaṭanti vuccati Idhāvuso, bhikkhuno cakkhunā rūpaṃ disvā na rūpanimittānusāri viññāṇaṃ hoti rūpanimittassādagadhitaṃ na rūpanimittassādavinibandhaṃ na rūpanimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati Sotena saddaṃ sutvā …pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya na dhammanimittānusārī viññāṇaṃ hoti na dhammanimittassādagadhitaṃ na dhammanimittassādavinibandhaṃ na dhammanimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati. Evaṃ kho, āvuso, bahiddhā viññāṇaṃ avikkhittaṃ avisaṭanti vuccati.  
　　 318. “Kathañcāvuso, ajjhattaṃ saṇṭhitanti vuccati? Idhāvuso, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Tassa vivekajapītisukhānusāri viññāṇaṃ hoti vivekajapītisukhassādagadhitaṃ vivekajapītisukhassādavinibandhaṃ vivekajapītisukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.  
　　 “Puna caparaṃ, āvuso, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Tassa samādhijapītisukhānusāri viññāṇaṃ hoti samādhijapītisukhassādagadhitaṃ samādhijapītisukhassādavinibandhaṃ samādhijapītisukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.  
　　 “Puna caparaṃ, āvuso, bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja viharati. Tassa upekkhānusāri viññāṇaṃ hoti upekkhāsukhassādagadhitaṃ upekkhāsukhassādavinibandhaṃ upekkhāsukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.  
　　 “Puna caparaṃ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Tassa adukkhamasukhānusāri viññāṇaṃ hoti adukkhamasukhassādagadhitaṃ adukkhamasukhassādavinibandhaṃ adukkhamasukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati. Evaṃ kho, āvuso, ajjhattaṃ saṇṭhitanti vuccati.  
　　 319. “Kathañcāvuso ajjhattaṃ asaṇṭhitanti vuccati? Idhāvuso, bhikkhu vivicceva kāmehi vivicca akusalehi dhammehi …pe… paṭhamaṃ jhānaṃ upasampajja viharati. Tassa na vivekajapītisukhānusāri viññāṇaṃ hoti na vivekajapītisukhassādagadhitaṃ na vivekajapītisukhassādavinibandhaṃ na vivekajapītisukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati.  
　　 “Puna caparaṃ, āvuso, bhikkhu vitakkavicārānaṃ vūpasamā …pe… dutiyaṃ jhānaṃ upasampajja viharati. Tassa na samādhijapītisukhānusāri viññāṇaṃ hoti na samādhijapītisukhassādagadhitaṃ na samādhijapītisukhassādavinibandhaṃ na samādhijapītisukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati  
　　 “Puna caparaṃ, āvuso, bhikkhu pītiyā ca virāgā …pe… tatiyaṃ jhānaṃ upasampajja viharati. Tassa na upekkhānusāri viññāṇaṃ hoti na upekkhāsukhassādagadhitaṃ na upekkhāsukhassādavinibandhaṃ na upekkhāsukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati.  
　　 “Puna caparaṃ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Tassa na adukkhamasukhānusāri viññāṇaṃ hoti na adukkhamasukhassādagadhitaṃ na adukkhamasukhassādavinibandhaṃ na adukkhamasukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati. Evaṃ kho, āvuso, ajjhattaṃ asaṇṭhitanti vuccati.  
　　 320. “Kathañcāvuso, anupādā paritassanā hoti? Idhāvuso, assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati rūpavantaṃ vā attānaṃ attani vā rūpaṃ rūpasmiṃ vā attānaṃ. Tassa taṃ rūpaṃ vipariṇamati, aññathā hoti. Tassa rūpavipariṇāmaññathābhāvā rūpavipariṇāmānuparivatti viññāṇaṃ hoti. Tassa rūpavipariṇāmānuparivattajā paritassanā dhammasamuppādā cittaṃ pariyādāya tiṭṭhanti. Cetaso pariyādānā uttāsavā ca hoti vighātavā ca apekkhavā ca anupādāya ca paritassati. Vedanaṃ …pe… saññaṃ… saṅkhāre… viññāṇaṃ attato samanupassati viññāṇavantaṃ vā attānaṃ attani vā viññāṇaṃ viññāṇasmiṃ vā attānaṃ. Tassa taṃ viññāṇaṃ vipariṇamati, aññathā hoti. Tassa viññāṇavipariṇāmaññathābhāvā viññāṇavipariṇāmānuparivatti viññāṇaṃ hoti. Tassa viññāṇavipariṇāmānuparivattajā paritassanā dhammasamuppādā cittaṃ pariyādāya tiṭṭhanti. Cetaso pariyādānā uttāsavā ca hoti vighātavā ca apekkhavā ca anupādāya ca paritassati. Evaṃ kho, āvuso, anupādā paritassanā hoti.  
　　 321. “Kathañcāvuso, anupādānā aparitassanā hoti? Idhāvuso, sutavā ariyasāvako ariyānaṃ dassāvī ariyadhammassa kovido ariyadhamme suvinīto sappurisānaṃ dassāvī sappurisadhammassa kovido sappurisadhamme suvinīto na rūpaṃ attato samanupassati na rūpavantaṃ vā attānaṃ na attani vā rūpaṃ na rūpasmiṃ vā attānaṃ. Tassa taṃ rūpaṃ vipariṇamati, aññathā hoti. Tassa rūpavipariṇāmaññathābhāvā na ca rūpavipariṇāmānuparivatti viññāṇaṃ hoti. Tassa na rūpavipariṇāmānuparivattajā paritassanā dhammasamuppādā cittaṃ pariyādāya tiṭṭhanti. Cetaso pariyādānā na cevuttāsavā hoti na ca vighātavā na ca apekkhavā anupādāya ca na paritassati. Na vedanaṃ… na saññaṃ… na saṅkhāre… na viññāṇaṃ attato samanupassati na viññāṇavantaṃ vā attānaṃ na attani vā viññāṇaṃ na viññāṇasmiṃ vā attānaṃ. Tassa taṃ viññāṇaṃ vipariṇamati, aññathā hoti. Tassa viññāṇavipariṇāmaññathābhāvā na ca viññāṇavipariṇāmānuparivatti viññāṇaṃ hoti. Tassa na viññāṇavipariṇāmānuparivattajā paritassanā dhammasamuppādā cittaṃ pariyādāya tiṭṭhanti. Cetaso pariyādānā na cevuttāsavā hoti na ca vighātavā na ca apekkhavā, anupādāya ca na paritassati. Evaṃ kho, āvuso, anupādā aparitassanā hoti.  
　　 “Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’ti. Imassa kho ahaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. Ākaṅkhamānā ca pana tumhe āyasmanto bhagavantaṃyeva upasaṅkamitvā etamatthaṃ paṭipuccheyyātha; yathā vo bhagavā byākaroti tathā naṃ dhāreyyāthā”ti.  
　　 322. Atha kho te bhikkhū āyasmato mahākaccānassa bhāsitaṃ abhinanditvā anumoditvā uṭṭhāyāsanā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ –  
　　 “Yaṃ kho no, bhante, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotī’”ti.  
　　 “Tesaṃ no, bhante, amhākaṃ, acirapakkantassa bhagavato, etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṃ avikkhittaṃ avisaṭaṃ, ajjhattaṃ asaṇṭhitaṃ anupādāya na paritasseyya. Bahiddhā, bhikkhave, viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ jātijarāmaraṇadukkhasamudayasambhavo na hotīti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? Tesaṃ no, bhante, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāmā’ti.  
　　 “Atha kho mayaṃ, bhante, yenāyasmā mahākaccāno tenupasaṅkamimha; upasaṅkamitvā āyasmantaṃ mahākaccānaṃ etamatthaṃ paṭipucchimha. Tesaṃ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti.  
　　 “Paṇḍito, bhikkhave, mahākaccāno; mahāpañño, bhikkhave, mahākaccāno. Maṃ cepi tumhe, bhikkhave, etamatthaṃ paṭipuccheyyātha, ahampi evamevaṃ byākareyyaṃ yathā taṃ mahākaccānena byākataṃ. Eso cevetassa attho. Evañca naṃ dhāreyyāthā”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Uddesavibhaṅgasuttaṃ niṭṭhitaṃ aṭṭhamaṃ.