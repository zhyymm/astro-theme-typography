---
title: 中部31经：小牛角林经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：一时，佛陀住在那提迦的砖瓦房中。当时，尊者阿那律、尊者难提和尊者金毗罗住在牛角娑罗林中。

那时，佛陀于傍晚从禅定中出定，前往牛角娑罗林。看林人远远地看到佛陀走来，看到后对佛陀说：“沙门，请不要进入这个林子。这里有三位善男子住在这里，他们希望独处。请不要打扰他们。”

尊者阿那律听到了看林人与佛陀的谈话。听到后对看林人说：“朋友看林人，不要阻止佛陀。佛陀是我们的导师，他来了。”于是尊者阿那律来到尊者难提和尊者金毗罗那里；走近后对尊者难提和尊者金毗罗说：“尊者们，快来，尊者们，快来，佛陀是我们的导师，他来了。”于是尊者阿那律、尊者难提和尊者金毗罗迎上前去迎接佛陀——一人接过佛陀的钵和衣，一人铺设座位，一人准备洗脚水。佛陀坐在铺设好的座位上。坐下后，佛陀洗了脚。那几位尊者也向佛陀顶礼后，坐在一旁。佛陀对坐在一旁的尊者阿那律说：

“阿那律，你们身体好吗？生活过得去吗？乞食没有疲劳吗？”“世尊，我们身体很好，生活过得去，世尊，我们乞食没有疲劳。”“那么，阿那律，你们是否和睦相处，欢喜无诤，情同水乳，相视以爱眼而住呢？”“世尊，我们确实和睦相处，欢喜无诤，情同水乳，相视以爱眼而住。”“那么，阿那律，你们是如何和睦相处，欢喜无诤，情同水乳，相视以爱眼而住的呢？”“世尊，我心里是这样想的：‘我真是得利了，我真是善得了，我能与这样的梵行者共同居住。’世尊，我对这些尊者，无论公开还是私下，都以慈悲的身业对待；无论公开还是私下，都以慈悲的语业对待；无论公开还是私下，都以慈悲的意业对待。世尊，我心里这样想：‘我何不放下自己的心，随顺这些尊者的心而行呢？’世尊，我确实放下自己的心，随顺这些尊者的心而行。世尊，我们的身体虽然不同，但我认为心是一致的。”

尊者难提也……（略）……尊者金毗罗也对佛陀说：“世尊，我心里也是这样想的：‘我真是得利了，我真是善得了，我能与这样的梵行者共同居住。’世尊，我对这些尊者，无论公开还是私下，都以慈悲的身业对待；无论公开还是私下，都以慈悲的语业对待；无论公开还是私下，都以慈悲的意业对待。世尊，我心里这样想：‘我何不放下自己的心，随顺这些尊者的心而行呢？’世尊，我确实放下自己的心，随顺这些尊者的心而行。世尊，我们的身体虽然不同，但我认为心是一致的。”

“世尊，我们就是这样和睦相处，欢喜无诤，情同水乳，相视以爱眼而住的。”

“善哉！善哉！阿那律！那么，阿那律，你们是否不放逸、勤奋、精进而住呢？”“世尊，我们确实不放逸、勤奋、精进而住。”“那么，阿那律，你们是如何不放逸、勤奋、精进而住的呢？”“世尊，我们这里，谁先从村庄乞食回来，就铺设座位，准备饮水和食物，准备垃圾桶。谁后从村庄乞食回来，如果有剩下的食物，如果想吃就吃，如果不想吃，就倒在少草的地方，或者倒在无生灵的水中。他收拾座位，收拾饮水和食物，收拾垃圾桶，打扫食堂。谁看到饮水罐、食物罐或厕所罐是空的，他就准备好。如果他一个人搬不动，就用手势叫来第二个人，两人一起用手势抬着去准备，但我们世尊，不会因此而争吵。世尊，我们每五天晚上进行彻夜的法谈。世尊，我们就是这样不放逸、勤奋、精进而住的。”

“善哉！善哉！阿那律！那么，阿那律，你们在不放逸、勤奋、精进而住的时候，有没有证得殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能远离诸欲，远离不善法，有寻有伺，由离生喜乐，进入并安住于初禅。世尊，这就是我们不放逸、勤奋、精进而住时所证得的殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能止息寻伺，内心平静，心一境性，无寻无伺，由定生喜乐，进入并安住于第二禅。世尊，超越这种安住，或使这种安住寂止后，这就是其他殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能离喜，住于舍，正念正知，身体感受乐，贤圣者所说：‘舍念乐住’的第三禅，进入并安住。世尊，超越这种安住，或使这种安住寂止后，这就是其他殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能断乐断苦，以前的喜忧都已消失，不苦不乐，由舍念清净，进入并安住于第四禅。世尊，超越这种安住，或使这种安住寂止后，这就是其他殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能完全超越色想，灭除有对想，不作意种种想，进入并安住于‘虚空无边’的空无边处。世尊，超越这种安住，或使这种安住寂止后，这就是其他殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能完全超越空无边处，进入并安住于‘识无边’的识无边处……（略）……完全超越识无边处，进入并安住于‘无所有’的无所有处……（略）……完全超越无所有处，进入并安住于非想非非想处。世尊，超越这种安住，或使这种安住寂止后，这就是其他殊胜人法、圣智见的特殊安乐住。”

“善哉！善哉！阿那律！那么，阿那律，超越这种安住，或使这种安住寂止后，还有没有其他殊胜人法、圣智见的特殊安乐住呢？”“世尊，我们怎能没有呢！世尊，我们在这里，只要愿意，就能完全超越非想非非想处，进入并安住于想受灭，并且我们以慧观见，烦恼已尽。世尊，超越这种安住，或使这种安住寂止后，这就是其他殊胜人法、圣智见的特殊安乐住。世尊，我们不认为有比这种安乐住更殊胜或更美妙的安乐住。”“善哉！善哉！阿那律！没有比这种安乐住更殊胜或更美妙的安乐住。”

于是佛陀以法谈教导、激励、鼓舞、使尊者阿那律、尊者难提和尊者金毗罗欢喜后，从座位起身离去。于是尊者阿那律、尊者难提和尊者金毗罗送走佛陀后返回，尊者难提和尊者金毗罗对尊者阿那律说：“我们有没有告诉尊者阿那律：‘我们已获得这些禅定三昧’，而尊者阿那律却在佛陀面前宣称我们已达到烦恼灭尽？”“尊者们并没有告诉我：‘我们已获得这些禅定三昧’，但是，我通过心识遍知尊者们的心——‘这些尊者已获得这些禅定三昧’。诸天神也告诉我这件事——‘这些尊者已获得这些禅定三昧’。于是佛陀在提问时，我便如实回答了。”

于是夜叉长身近佛陀所在之处；走近后向佛陀顶礼，然后站立一旁。夜叉长身站立一旁，对佛陀说：“世尊，弗栗氏人真是得利了，弗栗氏人民真是善得了，因为如来、阿罗汉、正等正觉者住在这里，还有这三位善男子——尊者阿那律、尊者难提和尊者金毗罗。”地居天神听到夜叉长身的声音，也发出声音：‘诸位，弗栗氏人真是得利了，弗栗氏人民真是善得了，因为如来、阿罗汉、正等正觉者住在这里，还有这三位善男子——尊者阿那律、尊者难提和尊者金毗罗。’地居天神的声音被听到后，四大天王天也……（略）……三十三天也……（略）……夜摩天也……（略）……兜率天也……（略）……化乐天也……（略）……他化自在天也……（略）……梵身天也发出声音——“诸位，弗栗氏人真是得利了，弗栗氏人民真是善得了，因为如来、阿罗汉、正等正觉者住在这里，还有这三位善男子——尊者阿那律、尊者难提和尊者金毗罗。”就这样，这几位尊者在那一刻、那一时、那一刹那间，声名远播直至梵天界。

“正是如此，长身，正是如此，长身！长身，这三位善男子离家出家，如果他们的家族能以清净心忆念这三位善男子，那么这个家族将长久受益安乐。长身，这三位善男子离家出家，如果他们的亲族能以清净心忆念这三位善男子，那么这个亲族将长久受益安乐。长身，这三位善男子离家出家，如果他们的村庄能以清净心忆念这三位善男子，那么这个村庄将长久受益安乐。长身，这三位善男子离家出家，如果他们的城镇能以清净心忆念这三位善男子，那么这个城镇将长久受益安乐。长身，这三位善男子离家出家，如果他们的城市能以清净心忆念这三位善男子，那么这个城市将长久受益安乐。长身，这三位善男子离家出家，如果他们的地区能以清净心忆念这三位善男子，那么这个地区将长久受益安乐。长身，如果所有的刹帝利都能以清净心忆念这三位善男子，那么所有的刹帝利都将长久受益安乐。长身，如果所有的婆罗门……（略）……长身，如果所有的吠舍……（略）……长身，如果所有的首陀罗都能以清净心忆念这三位善男子，那么所有的首陀罗都将长久受益安乐。长身，如果包括诸天、魔罗、梵天、沙门、婆罗门、天神和人类在内的世间都能以清净心忆念这三位善男子，那么包括诸天、魔罗、梵天、沙门、婆罗门、天神和人类在内的世间都将长久受益安乐。长身，你看这三位善男子为了许多人的利益，为了许多人的安乐，为了怜悯世间，为了天神和人类的利益、安乐而行。”

佛陀说了此话。夜叉长身欢喜地认可佛陀所说的话。

小牛角林经 第一终。  
巴利语经文  
4\. Mahāyamakavaggo  
MN.31/(1) Cūḷagosiṅgasuttaṃ  
　　 325. Evaṃ me sutaṃ– ekaṃ samayaṃ bhagavā nātike viharati giñjakāvasathe. Tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti. Atha kho bhagavā sāyanhasamayaṃ paṭisallānā vuṭṭhito yena gosiṅgasālavanadāyo tenupasaṅkami. Addasā kho dāyapālo bhagavantaṃ dūratova āgacchantaṃ. Disvāna bhagavantaṃ etadavoca– “mā, samaṇa, etaṃ dāyaṃ pāvisi. Santettha tayo kulaputtā attakāmarūpā viharanti. Mā tesaṃ aphāsumakāsī”ti.  
　　 Assosi kho āyasmā anuruddho dāyapālassa bhagavatā saddhiṃ mantayamānassa. Sutvāna dāyapālaṃ etadavoca– “mā, āvuso dāyapāla, bhagavantaṃ vāresi. Satthā no bhagavā anuppatto”ti. Atha kho āyasmā anuruddho yenāyasmā ca nandiyo āyasmā ca kimilo tenupasaṅkami; upasaṅkamitvā āyasmantañca nandiyaṃ āyasmantañca kimilaṃ etadavoca– “abhikkamathāyasmanto, abhikkamathāyasmanto, satthā no bhagavā anuppatto”ti. Atha kho āyasmā ca anuruddho āyasmā ca nandiyo āyasmā ca kimilo bhagavantaṃ paccuggantvā– eko bhagavato pattacīvaraṃ paṭiggahesi, eko āsanaṃ paññapesi, eko pādodakaṃ upaṭṭhāpesi. Nisīdi bhagavā paññatte āsane. Nisajja kho bhagavā pāde pakkhālesi. Tepi kho āyasmanto bhagavantaṃ abhivādetvā ekamantaṃ nisīdiṃsu. Ekamantaṃ nisinnaṃ kho āyasmantaṃ anuruddhaṃ bhagavā etadavoca–  
　　 326. “Kacci vo, anuruddhā, khamanīyaṃ, kacci yāpanīyaṃ, kacci piṇḍakena na kilamathā”ti “Khamanīyaṃ, bhagavā, yāpanīyaṃ, bhagavā; na ca mayaṃ, bhante, piṇḍakena kilamāmā”ti. “Kacci pana vo, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā”ti? “Taggha mayaṃ bhante, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharāmā”ti. “Yathā kathaṃ pana tumhe, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā”ti? “Idha mayhaṃ, bhante, evaṃ hoti– ‘lābhā vata me, suladdhaṃ vata me, yohaṃ evarūpehi sabrahmacārīhi saddhiṃ viharāmī’ti. Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca; mettaṃ vacīkammaṃ paccupaṭṭhitaṃ āvi ceva raho ca; mettaṃ manokammaṃ paccupaṭṭhitaṃ āvi ceva raho ca. Tassa mayhaṃ, bhante, evaṃ hoti– ‘yaṃnūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyan’ti. So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi. Nānā hi kho no, bhante, kāyā ekañca pana maññe cittan”ti.  
　　 Āyasmāpi kho nandiyo …pe… āyasmāpi kho kimilo bhagavantaṃ etadavoca– “mayhampi, bhante, evaṃ hoti– ‘lābhā vata me, suladdhaṃ vata me, yohaṃ evarūpehi sabrahmacārīhi saddhiṃ viharāmī’ti. Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca, mettaṃ vacīkammaṃ paccupaṭṭhitaṃ āvi ceva raho ca, mettaṃ manokammaṃ paccupaṭṭhitaṃ āvi ceva raho ca. Tassa mayhaṃ, bhante, evaṃ hoti– ‘yaṃnūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyan’ti. So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi. Nānā hi kho no, bhante, kāyā ekañca pana maññe cittanti.  
　　 “Evaṃ kho mayaṃ, bhante, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharāmā”ti.  
　　 327. “Sādhu sādhu, anuruddhā! Kacci pana vo, anuruddhā, appamattā ātāpino pahitattā viharathā”ti? “Taggha mayaṃ, bhante, appamattā ātāpino pahitattā viharāmā”ti. “Yathā kathaṃ pana tumhe, anuruddhā, appamattā ātāpino pahitattā viharathā”ti? “Idha, bhante, amhākaṃ yo paṭhamaṃ gāmato piṇḍāya paṭikkamati so āsanāni paññapeti, pānīyaṃ paribhojanīyaṃ upaṭṭhāpeti, avakkārapātiṃ upaṭṭhāpeti. Yo pacchā gāmato piṇḍāya paṭikkamati, sace hoti bhuttāvaseso sace ākaṅkhati bhuñjati, no ce ākaṅkhati appaharite vā chaḍḍeti, appāṇake vā udake opilāpeti. So āsanāni paṭisāmeti, pānīyaṃ paribhojanīyaṃ paṭisāmeti, avakkārapātiṃ paṭisāmeti, bhattaggaṃ sammajjati. Yo passati pānīyaghaṭaṃ vā paribhojanīyaghaṭaṃ vā vaccaghaṭaṃ vā rittaṃ tucchaṃ so upaṭṭhāpeti. Sacassa hoti avisayhaṃ, hatthavikārena dutiyaṃ āmantetvā hatthavilaṅghakena upaṭṭhāpema, na tveva mayaṃ, bhante, tappaccayā vācaṃ bhindāma. Pañcāhikaṃ kho pana mayaṃ, bhante, sabbarattikaṃ dhammiyā kathāya sannisīdāma. Evaṃ kho mayaṃ, bhante, appamattā ātāpino pahitattā viharāmā”ti.  
　　 328. “Sādhu sādhu, anuruddhā! Atthi pana vo, anuruddhā, evaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharāma. Ayaṃ kho no, bhante, amhākaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāro”ti.  
　　 “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharāma. Etassa, bhante, vihārassa samatikkamāya etassa vihārassa paṭippassaddhiyā ayamañño uttarimanussadhammā alamariyañāṇadassanaviseso adhigato phāsuvihāro”ti.  
　　 “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma pītiyā ca virāgā upekkhakā ca viharāma, satā ca sampajānā, sukhañca kāyena paṭisaṃvedema, yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja viharāma. Etassa, bhante, vihārassa samatikkamāya etassa vihārassa paṭippassaddhiyā ayamañño uttarimanussadhammā alamariyañāṇadassanaviseso adhigato phāsuvihāro”ti.  
　　 “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti “Kiñhi no siyā, bhante! Idha mayaṃ, bhante, yāvadeva ākaṅkhāma sukhassa ca pahānā dukkhassa ca pahānā, pubbeva somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharāma. Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti.  
　　 “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharāma. Etassa, bhante, vihārassa samatikkamāya etassa vihārassa paṭippassaddhiyā ayamañño uttarimanussadhammā alamariyañāṇadassanaviseso adhigato phāsuvihāro”ti.  
　　 “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharāma …pe… sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharāma …pe… sabbaso ākiñcaññāyatanaṃ samatikkamma nevasaññānāsaññā-yatanaṃ upasampajja viharāma. Etassa, bhante, vihārassa samatikkamāya etassa vihārassa paṭippassaddhiyā ayamañño uttarimanussadhammā alamariyañāṇadassanaviseso adhigato phāsuvihāro”ti.  
　　 329. “Sādhu sādhu, anuruddhā! Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttarimanussadhammā alamariyañāṇadassanaviseso adhigato phāsuvihāro”ti? “Kiñhi no siyā, bhante! Idha mayaṃ, bhante, yāvadeva ākaṅkhāma sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharāma, paññāya ca no disvā āsavā parikkhīṇā. Etassa, bhante, vihārassa samatikkamāya etassa vihārassa paṭippassaddhiyā ayamañño uttarimanussadhammā alamariyañāṇadassanaviseso adhigato phāsuvihāro. Imamhā ca mayaṃ, bhante, phāsuvihārā aññaṃ phāsuvihāraṃ uttaritaraṃ vā paṇītataraṃ vā na samanupassāmā”ti. “Sādhu sādhu, anuruddhā! Imamhā phāsuvihārā uttaritaro vā paṇītataro vā phāsuvihāro natthī”ti.  
　　 330. Atha kho bhagavā āyasmantañca anuruddhaṃ āyasmantañca nandiyaṃ āyasmantañca kimilaṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā pakkāmi. Atha kho āyasmā ca anuruddho āyasmā ca nandiyo āyasmā ca kimilo bhagavantaṃ anusaṃyāyitvā tato paṭinivattitvā āyasmā ca nandiyo āyasmā ca kimilo āyasmantaṃ anuruddhaṃ etadavocuṃ– “kiṃ nu kho mayaṃ āyasmato anuruddhassa evamārocimha– ‘imāsañca imāsañca vihārasamāpattīnaṃ mayaṃ lābhino’ti, yaṃ no āyasmā anuruddho bhagavato sammukhā yāva āsavānaṃ khayā pakāsetī”ti? “Na kho me āyasmanto evamārocesuṃ– ‘imāsañca imāsañca vihārasamāpattīnaṃ mayaṃ lābhino’ti, api ca me āyasmantānaṃ cetasā ceto paricca vidito – ‘imāsañca imāsañca vihārasamāpattīnaṃ ime āyasmanto lābhino’ti. Devatāpi me etamatthaṃ ārocesuṃ– ‘imāsañca imāsañca vihārasamāpattīnaṃ ime āyasmanto lābhino’ti. Tamenaṃ bhagavatā pañhābhipuṭṭhena byākatan”ti.  
　　 331. Atha kho dīgho parajano yakkho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho dīgho parajano yakkho bhagavantaṃ etadavoca– “lābhā vata, bhante, vajjīnaṃ, suladdhalābhā vajjipajāya, yattha tathāgato viharati arahaṃ sammāsambuddho, ime ca tayo kulaputtā– āyasmā ca anuruddho, āyasmā ca nandiyo, āyasmā ca kimilo”ti. Dīghassa parajanassa yakkhassa saddaṃ sutvā bhummā devā saddamanussāvesuṃ– ‘lābhā vata, bho, vajjīnaṃ, suladdhalābhā vajjipajāya, yattha tathāgato viharati arahaṃ sammāsambuddho, ime ca tayo kulaputtā– āyasmā ca anuruddho, āyasmā ca nandiyo, āyasmā ca kimilo’ti. Bhummānaṃ devānaṃ saddaṃ sutvā cātumahārājikā devā …pe… tāvatiṃsā devā …pe… yāmā devā …pe… tusitā devā …pe… nimmānaratī devā …pe… paranimmitavasavattī devā …pe… brahmakāyikā devā saddamanussāvesuṃ – “lābhā vata, bho, vajjīnaṃ, suladdhalābhā vajjipajāya, yattha tathāgato viharati arahaṃ sammāsambuddho, ime ca tayo kulaputtā– āyasmā ca anuruddho, āyasmā ca nandiyo, āyasmā ca kimilo”ti. Itiha te āyasmanto tena khaṇena (tena layena) tena muhuttena yāvabrahmalokā viditā ahesuṃ.  
　　 “Evametaṃ, dīgha, evametaṃ, dīgha! Yasmāpi, dīgha, kulā ete tayo kulaputtā agārasmā anagāriyaṃ pabbajitā, tañcepi kulaṃ ete tayo kulaputte pasannacittaṃ anussareyya, tassapāssa kulassa dīgharattaṃ hitāya sukhāya. Yasmāpi, dīgha, kulaparivaṭṭā ete tayo kulaputtā agārasmā anagāriyaṃ pabbajitā, so cepi kulaparivaṭṭo ete tayo kulaputte pasannacitto anussareyya, tassapāssa kulaparivaṭṭassa dīgharattaṃ hitāya sukhāya. Yasmāpi, dīgha, gāmā ete tayo kulaputtā agārasmā anagāriyaṃ pabbajitā, so cepi gāmo ete tayo kulaputte pasannacitto anussareyya, tassapāssa gāmassa dīgharattaṃ hitāya sukhāya. Yasmāpi, dīgha, nigamā ete tayo kulaputtā agārasmā anagāriyaṃ pabbajitā, so cepi nigamo ete tayo kulaputte pasannacitto anussareyya, tassapāssa nigamassa dīgharattaṃ hitāya sukhāya. Yasmāpi, dīgha, nagarā ete tayo kulaputtā agārasmā anagāriyaṃ pabbajitā, tañcepi nagaraṃ ete tayo kulaputte pasannacittaṃ anussareyya, tassapāssa nagarassa dīgharattaṃ hitāya sukhāya. Yasmāpi, dīgha, janapadā ete tayo kulaputtā agārasmā anagāriyaṃ pabbajitā, so cepi janapado ete tayo kulaputte pasannacitto anussareyya, tassapāssa janapadassa dīgharattaṃ hitāya sukhāya. Sabbe cepi, dīgha, khattiyā ete tayo kulaputte pasannacittā anussareyyuṃ, sabbesānaṃpāssa khattiyānaṃ dīgharattaṃ hitāya sukhāya. Sabbe cepi, dīgha, brāhmaṇā …pe… sabbe cepi, dīgha, vessā …pe… sabbe cepi, dīgha, suddā ete tayo kulaputte pasannacittā anussareyyuṃ, sabbesānaṃpāssa suddānaṃ dīgharattaṃ hitāya sukhāya. Sadevako cepi, dīgha, loko samārako sabrahmako sassamaṇabrāhmaṇī pajā sadevamanussā ete tayo kulaputte pasannacittā anussareyya, sadevakassapāssa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṃ hitāya sukhāya. Passa, dīgha, yāva ete tayo kulaputtā bahujanahitāya paṭipannā bahujanasukhāya lokānukampāya, atthāya hitāya sukhāya devamanussānan”ti.  
　　 Idamavoca bhagavā. Attamano dīgho parajano yakkho bhagavato bhāsitaṃ abhinandīti.  
　　 Cūḷagosiṅgasuttaṃ niṭṭhitaṃ paṭhamaṃ.
