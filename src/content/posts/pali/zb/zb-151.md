---
title: 中部151经:乞食清净经
pubDate: 2026-01-19 13:32:33
categories: ['巴利三藏']
description: ''
slug: 
tags: [中部]
draft: false
---
中部151经 乞食清净经

我曾这样听闻：一时，世尊住在王舍城竹林精舍的迦兰陀园。那时，尊者舍利弗在傍晚时分从禅定中出定，走到世尊那里；走到后，礼敬世尊，然后坐在一旁。世尊对坐在尊者舍利弗说：

“舍利弗，你的诸根清净，肤色纯净，明亮。舍利弗，你现在多住于何种安住？”“世尊，我现在多住于空性安住。”“善哉，善哉，舍利弗！舍利弗，你现在多住于大士之安住。舍利弗，这就是大士之安住，即空性。因此，舍利弗，如果比丘希望：‘我愿多住于空性安住’，那么，舍利弗，比丘应该这样反省：‘我进入村庄乞食的道路上，乞食的地点，以及从村庄乞食回来的道路上，在眼所识的色上，我是否存有贪欲、嗔恚、愚痴、或心中有排斥？’舍利弗，如果比丘反省后这样知道：‘我进入村庄乞食的道路上，乞食的地点，以及从村庄乞食回来的道路上，在眼所识的色上，我存有贪欲、嗔恚、愚痴、或心中有排斥’，那么，舍利弗，比丘应该努力舍弃这些邪恶的不善法。舍利弗，如果比丘反省后这样知道：‘我进入村庄乞食的道路上，乞食的地点，以及从村庄乞食回来的道路上，在眼所识的色上，我没有贪欲、嗔恚、愚痴、或心中有排斥’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我进入村庄乞食的道路上，乞食的地点，以及从村庄乞食回来的道路上，在耳所识的声音上……在鼻所识的气味上……在舌所识的味道上……在身所识的触觉上……在意所识的法上，我是否存有贪欲、嗔恚、愚痴、或心中有排斥？’舍利弗，如果比丘反省后这样知道：‘我进入村庄乞食的道路上，乞食的地点，以及从村庄乞食回来的道路上，在眼所识的色上，我存有贪欲、嗔恚、愚痴、或心中有排斥’，那么，舍利弗，比丘应该努力舍弃这些邪恶的不善法。舍利弗，如果比丘反省后这样知道：‘我进入村庄乞食的道路上，乞食的地点，以及从村庄乞食回来的道路上，在眼所识的色上，我没有贪欲、嗔恚、愚痴、或心中有排斥’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的五种欲乐是否已被断除？’舍利弗，如果比丘反省后这样知道：‘我的五种欲乐尚未断除’，那么，舍利弗，比丘应该努力断除五种欲乐。舍利弗，如果比丘反省后这样知道：‘我的五种欲乐已被断除’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的五盖是否已被断除？’舍利弗，如果比丘反省后这样知道：‘我的五盖尚未断除’，那么，舍利弗，比丘应该努力断除五盖。舍利弗，如果比丘反省后这样知道：‘我的五盖已被断除’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的五取蕴是否已被遍知？’舍利弗，如果比丘反省后这样知道：‘我的五取蕴尚未遍知’，那么，舍利弗，比丘应该努力遍知五取蕴。舍利弗，如果比丘反省后这样知道：‘我的五取蕴已被遍知’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的四念住是否已被修习？’舍利弗，如果比丘反省后这样知道：‘我的四念住尚未修习’，那么，舍利弗，比丘应该努力修习四念住。舍利弗，如果比丘反省后这样知道：‘我的四念住已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的四正勤是否已被修习？’舍利弗，如果比丘反省后这样知道：‘我的四正勤尚未修习’，那么，舍利弗，比丘应该努力修习四正勤。舍利弗，如果比丘反省后这样知道：‘我的四正勤已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的四神足是否已被修习？’舍利弗，如果比丘反省后这样知道：‘我的四神足尚未修习’，那么，舍利弗，比丘应该努力修习四神足。舍利弗，如果比丘反省后这样知道：‘我的四神足已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的五根是否已被修习？’舍利弗，如果比丘反省后这样知道：‘我的五根尚未修习’，那么，舍利弗，比丘应该努力修习五根。舍利弗，如果比丘反省后这样知道：‘我的五根已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的五力是否已被修习？’舍利弗，如果比丘反省后这样知道：‘我的五力尚未修习’，那么，舍利弗，比丘应该努力修习五力。舍利弗，如果比丘反省后这样知道：‘我的五力已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的七觉支是否已被修习？’舍利弗，如果比丘反省后这样知道：‘我的七觉支尚未修习’，那么，舍利弗，比丘应该努力修习七觉支。舍利弗，如果比丘反省后这样知道：‘我的七觉支已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的八圣道是否已被修习？’舍利弗，如果比丘反省后这样知道：‘我的八圣道尚未修习’，那么，舍利弗，比丘应该努力修习八圣道。舍利弗，如果比丘反省后这样知道：‘我的八圣道已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的止与观是否已被修习？’舍利弗，如果比丘反省后这样知道：‘我的止与观尚未修习’，那么，舍利弗，比丘应该努力修习止与观。舍利弗，如果比丘反省后这样知道：‘我的止与观已被修习’，那么，舍利弗，比丘应该以此喜悦和欢欣，日夜学习善法而安住。

“再者，舍利弗，比丘应该这样反省：‘我的明与解脱是否已被证悟？’舍利弗，如果比丘反省后这样知道：‘我的明与解脱尚未证悟’，那么，舍利弗，比丘应该努力证悟明与解脱。舍利弗，如果比丘反省后这样知道：‘我的明与解脱已被证悟’，那么，舍利弗，比丘应该以此喜悦和欢欣，日夜学习善法而安住。

“舍利弗，所有在过去的沙门或婆罗门，凡是清净乞食的，他们都这样反复反省后清净乞食。舍利弗，所有在未来的沙门或婆罗门，凡是清净乞食的，他们都将这样反复反省后清净乞食。舍利弗，所有现在在世的沙门或婆罗门，凡是清净乞食的，他们都这样反复反省后清净乞食。因此，舍利弗，你们应该这样学习：‘我们将反复反省后清净乞食。’”

世尊如是说。尊者舍利弗心生欢喜，随喜世尊所说。

乞食清净经第九终。  
巴利语经文  
MN.151/(9) Piṇḍapātapārisuddhisuttaṃ  
　　 438. Evaṃ me sutaṃ– ekaṃ samayaṃ bhagavā rājagahe viharati veḷuvane kalandakanivāpe. Atha kho āyasmā sāriputto sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ sāriputtaṃ bhagavā etadavoca–  
　　 “Vippasannāni kho te, sāriputta, indriyāni, parisuddho chavivaṇṇo pariyodāto. Katamena kho tvaṃ, sāriputta, vihārena etarahi bahulaṃ viharasī”ti? “Suññatāvihārena kho ahaṃ, bhante, etarahi bahulaṃ viharāmī”ti. “Sādhu, sādhu, sāriputta! Mahāpurisavihārena kira tvaṃ, sāriputta, etarahi bahulaṃ viharasi. Mahāpurisavihāro eso, sāriputta, yadidaṃ– suññatā. Tasmātiha, sāriputta, bhikkhu sace ākaṅkheyya– ‘suññatāvihārena bahulaṃ vihareyyan’ti, tena, sāriputta, bhikkhunā iti paṭisañcikkhitabbaṃ– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi nu kho me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti? Sace, sāriputta, bhikkhu paccavekkhamāno evaṃ jānāti– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, natthi me tattha cakkhuviññeyyesu rūpesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 439. “Puna caparaṃ, sāriputta, bhikkhunā iti paṭisañcikkhitabbaṃ– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi nu kho me tattha sotaviññeyyesu saddesu …pe… ghānaviññeyyesu gandhesu… jivhāviññeyyesu rasesu kāyaviññeyyesu phoṭṭhabbesu… manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti? Sace sāriputta, bhikkhu paccavekkhamāno evaṃ jānāti– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, atthi me tattha manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘yena cāhaṃ maggena gāmaṃ piṇḍāya pāvisiṃ, yasmiñca padese piṇḍāya acariṃ, yena ca maggena gāmato piṇḍāya paṭikkamiṃ, natthi me tattha manoviññeyyesu dhammesu chando vā rāgo vā doso vā moho vā paṭighaṃ vāpi cetaso’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 440. “Puna caparaṃ, sāriputta, bhikkhunā iti paṭisañcikkhitabbaṃ– ‘pahīnā nu kho me pañca kāmaguṇā’ti? Sace, sāriputta, bhikkhu paccavekkhamāno evaṃ jānāti– ‘appahīnā kho me pañca kāmaguṇā’ti, tena, sāriputta, bhikkhunā pañcannaṃ kāmaguṇānaṃ pahānāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘pahīnā kho me pañca kāmaguṇā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 441. “Puna caparaṃ, sāriputta, bhikkhunā iti paṭisañcikkhitabbaṃ– ‘pahīnā nu kho me pañca nīvaraṇā’ti? Sace, sāriputta, bhikkhu paccavekkhamāno evaṃ jānāti– ‘appahīnā kho me pañca nīvaraṇā’ti, tena, sāriputta, bhikkhunā pañcannaṃ nīvaraṇānaṃ pahānāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘pahīnā kho me pañca nīvaraṇā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 442. “Puna caparaṃ, sāriputta, bhikkhunā iti paṭisañcikkhitabbaṃ– ‘pariññātā nu kho me pañcupādānakkhandhā’ti? Sace, sāriputta, bhikkhu paccavekkhamāno evaṃ jānāti– ‘apariññātā kho me pañcupādānakkhandhā’ti, tena, sāriputta, bhikkhunā pañcannaṃ upādānakkhandhānaṃ pariññāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘pariññātā kho me pañcupādānakkhandhā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 443. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitā nu kho me cattāro satipaṭṭhānā’ti? Sace, sāriputta, bhikkhu paccavekkhamāno evaṃ jānāti– ‘abhāvitā kho me cattāro satipaṭṭhānā’ti, tena, sāriputta, bhikkhunā catunnaṃ satipaṭṭhānānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitā kho me cattāro satipaṭṭhānā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 444. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitā nu kho me cattāro sammappadhānā’ti? Sace, sāriputta, bhikkhu paccavekkhamāno evaṃ jānāti– ‘abhāvitā kho me cattāro sammappadhānā’ti, tena, sāriputta, bhikkhunā catunnaṃ sammappadhānānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitā kho me cattāro sammappadhānā’ti tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 445. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitā nu kho me cattāro iddhipādā’ti? Sace, sāriputta, bhikkhu paccavekkhamāno evaṃ jānāti– ‘abhāvitā kho me cattāro iddhipādā’ti, tena, sāriputta, bhikkhunā catunnaṃ iddhipādānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitā kho me cattāro iddhipādā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 446. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitāni nu kho me pañcindriyānī’ti? Sace, sāriputta, bhikkhu paccavekkhamāno evaṃ jānāti– ‘abhāvitāni kho me pañcindriyānī’ti, tena, sāriputta, bhikkhunā pañcannaṃ indriyānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitāni kho me pañcindriyānī’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 447. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitāni nu kho me pañca balānī’ti? Sace, sāriputta, bhikkhu paccavekkhamāno evaṃ jānāti– ‘abhāvitāni kho me pañca balānī’ti, tena, sāriputta, bhikkhunā pañcannaṃ balānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitāni kho me pañca balānī’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 448. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitā nu kho me satta bojjhaṅgā’ti? Sace, sāriputta, bhikkhu paccavekkhamāno evaṃ jānāti– ‘abhāvitā kho me satta bojjhaṅgā’ti, tena, sāriputta, bhikkhunā sattannaṃ bojjhaṅgānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitā kho me satta bojjhaṅgā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 449. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvito nu kho me ariyo aṭṭhaṅgiko maggo’ti? Sace, sāriputta, bhikkhu paccavekkhamāno evaṃ jānāti– ‘abhāvito kho me ariyo aṭṭhaṅgiko maggo’ti, tena, sāriputta, bhikkhunā ariyassa aṭṭhaṅgikassa maggassa bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvito kho me ariyo aṭṭhaṅgiko maggo’ti tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 450. “Puna caparaṃ, sāriputta, bhikkhunā iti paṭisañcikkhitabbaṃ– ‘bhāvitā nu kho me samatho ca vipassanā cā’ti? Sace, sāriputta, bhikkhu paccavekkhamāno evaṃ jānāti– ‘abhāvitā kho me samatho ca vipassanā cā’ti, tena, sāriputta, bhikkhunā samathavipassanānaṃ bhāvanāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘bhāvitā kho me samatho ca vipassanā cā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 451. “Puna caparaṃ, sāriputta, bhikkhunā iti paṭisañcikkhitabbaṃ– ‘sacchikatā nu kho me vijjā ca vimutti cā’ti? Sace, sāriputta, bhikkhu paccavekkhamāno evaṃ jānāti– ‘asacchikatā kho me vijjā ca vimutti cā’ti, tena, sāriputta, bhikkhunā vijjāya vimuttiyā sacchikiriyāya vāyamitabbaṃ. Sace pana, sāriputta, bhikkhu paccavekkhamāno evaṃ jānāti– ‘sacchikatā kho me vijjā ca vimutti cā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.  
　　 452. “Ye hi keci, sāriputta, atītamaddhānaṃ samaṇā vā brāhmaṇā vā piṇḍapātaṃ parisodhesuṃ, sabbe te evameva paccavekkhitvā paccavekkhitvā piṇḍapātaṃ parisodhesuṃ. Yepi hi keci, sāriputta, anāgatamaddhānaṃ samaṇā vā brāhmaṇā vā piṇḍapātaṃ parisodhessanti, sabbe te evameva paccavekkhitvā paccavekkhitvā piṇḍapātaṃ parisodhessanti. Yepi hi keci, sāriputta, etarahi samaṇā vā brāhmaṇā vā piṇḍapātaṃ parisodhenti, sabbe te evameva paccavekkhitvā paccavekkhitvā piṇḍapātaṃ parisodhenti. Tasmātiha, sāriputta, ‘paccavekkhitvā paccavekkhitvā piṇḍapātaṃ parisodhessāmā’ti – evañhi vo, sāriputta, sikkhitabban”ti.  
　　 Idamavoca bhagavā. Attamano āyasmā sāriputto bhagavato bhāsitaṃ abhinandīti.  
　　 Piṇḍapātapārisuddhisuttaṃ niṭṭhitaṃ navamaṃ.