---
title: 中部113:善人经
pubDate: 2026-01-17 21:58
categories: ['巴利三藏']
description: ''
slug: 
tags: [中部]
draft: false
---
中部113 善人经

我曾这样听闻：一时，佛陀住在舍卫城祇园的给孤独园。在那儿，佛陀对比丘们说：“比丘们！” 比丘们回答佛陀：“世尊！” 佛陀说：“比丘们，我将为你们宣说善人的法和非善人的法。你们仔细听，善加作意；我将宣说。” 比丘们回答佛陀：“是的，世尊！” 佛陀说：

“比丘们，什么是非善人的法？在此，比丘们，非善人出身高贵而舍家出家。他这样思量：‘我出身高贵而舍家出家，而其他比丘并非出身高贵而舍家出家。’ 他因此高贵出身而赞扬自己，贬低他人。比丘们，这就是非善人的法。然而，比丘们，善人这样思量：‘贪欲之法不会因出身高贵而灭尽，嗔恚之法不会因出身高贵而灭尽，愚痴之法也不会因出身高贵而灭尽。即使并非出身高贵而舍家出家，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因高贵出身而赞扬自己，也不贬低他人。比丘们，这就是善人的法。

“再者，比丘们，非善人出身大家族而舍家出家……（略）……出身财富丰厚家族而舍家出家……（略）……出身优渥财富家族而舍家出家。他这样思量：‘我出身优渥财富家族而舍家出家，而其他比丘并非出身优渥财富家族而舍家出家。’ 他因此优渥财富而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因优渥财富而灭尽，嗔恚之法不会因优渥财富而灭尽，愚痴之法也不会因优渥财富而灭尽。即使并非出身优渥财富家族而舍家出家，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因优渥财富而赞扬自己，也不贬低他人。比丘们，这也是善人的法。

“再者，比丘们，非善人有名望有声誉。他这样思量：‘我有名望有声誉，而其他比丘不为人知，没有影响力。’ 他因此名望而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因名望而灭尽，嗔恚之法不会因名望而灭尽，愚痴之法也不会因名望而灭尽。即使并非有名望有声誉，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因名望而赞扬自己，也不贬低他人。比丘们，这也是善人的法。

“再者，比丘们，非善人是衣、食、住处、医药资具的受施者。他这样思量：‘我是衣、食、住处、医药资具的受施者，而其他比丘不是衣、食、住处、医药资具的受施者。’ 他因此受施而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因受施而灭尽，嗔恚之法不会因受施而灭尽，愚痴之法也不会因受施而灭尽。即使并非衣、食、住处、医药资具的受施者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因受施而赞扬自己，也不贬低他人。比丘们，这也是善人的法。

“再者，比丘们，非善人多闻。他这样思量：‘我多闻，而其他比丘不多闻。’ 他因此多闻而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因多闻而灭尽，嗔恚之法不会因多闻而灭尽，愚痴之法也不会因多闻而灭尽。即使并非多闻，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因多闻而赞扬自己，也不贬低他人。比丘们，这也是善人的法。

“再者，比丘们，非善人持戒。他这样思量：‘我持戒，而其他比丘不持戒。’ 他因此持戒而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因持戒而灭尽，嗔恚之法不会因持戒而灭尽，愚痴之法也不会因持戒而灭尽。即使并非持戒，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因持戒而赞扬自己，也不贬低他人。比丘们，这也是善人的法。

“再者，比丘们，非善人是说法者。他这样思量：‘我是说法者，而其他比丘不是说法者。’ 他因此是说法者而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因说法者而灭尽，嗔恚之法不会因说法者而灭尽，愚痴之法也不会因说法者而灭尽。即使并非说法者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因说法者而赞扬自己，也不贬低他人。比丘们，这也是善人的法。

“再者，比丘们，非善人是住阿兰若者。他这样思量：‘我是住阿兰若者，而其他比丘不是住阿兰若者。’ 他因此住阿兰若而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因住阿兰若而灭尽，嗔恚之法不会因住阿兰若而灭尽，愚痴之法也不会因住阿兰若而灭尽。即使并非住阿兰若者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因住阿兰若而赞扬自己，也不贬低他人。比丘们，这也是善人的法。

“再者，比丘们，非善人是粪扫衣者。他这样思量：‘我是粪扫衣者，而其他比丘不是粪扫衣者。’ 他因此粪扫衣而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因粪扫衣而灭尽，嗔恚之法不会因粪扫衣而灭尽，愚痴之法也不会因粪扫衣而灭尽。即使并非粪扫衣者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因粪扫衣而赞扬自己，也不贬低他人。比丘们，这也是善人的法。

“再者，比丘们，非善人是乞食者。他这样思量：‘我是乞食者，而其他比丘不是乞食者。’ 他因此乞食而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因乞食而灭尽，嗔恚之法不会因乞食而灭尽，愚痴之法也不会因乞食而灭尽。即使并非乞食者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因乞食而赞扬自己，也不贬低他人。比丘们，这也是善人的法。

“再者，比丘们，非善人是树下住者。他这样思量：‘我是树下住者，而其他比丘不是树下住者。’ 他因此树下住而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因树下住而灭尽，嗔恚之法不会因树下住而灭尽，愚痴之法也不会因树下住而灭尽。即使并非树下住者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因树下住而赞扬自己，也不贬低他人。比丘们，这也是善人的法。

“再者，比丘们，非善人是冢间住者……（略）……是露地住者……是常坐不卧者……是随处住者……是一坐食者。他这样思量：‘我是一坐食者，而其他比丘不是一坐食者。’ 他因此一坐食而赞扬自己，贬低他人。比丘们，这也是非善人的法。然而，比丘们，善人这样思量：‘贪欲之法不会因一坐食而灭尽，嗔恚之法不会因一坐食而灭尽，愚痴之法也不会因一坐食而灭尽。即使并非一坐食者，若他行于法随法，行于正道，行于随顺法，他在此处是应受敬重的，他在此处是应受称赞的。’ 他只把行道作为区别，不因一坐食而赞扬自己，也不贬低他人。比丘们，这也是善人的法。

“再者，比丘们，非善人离欲、离不善法，有寻有伺，离生喜乐，具足初禅而住。他这样思量：‘我得初禅三摩钵底，而其他比丘不得初禅三摩钵底。’ 他因此初禅三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，初禅三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因初禅三摩钵底而赞扬自己，也不贬低他人。比丘们，这也是善人的法。

“再者，比丘们，非善人寻伺寂灭，内心清净，心一境性，无寻无伺，定生喜乐，具足第二禅……（略）……第三禅……第四禅而住。他这样思量：‘我得第四禅三摩钵底，而其他比丘不得第四禅三摩钵底。’ 他因此第四禅三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，第四禅三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因第四禅三摩钵底而赞扬自己，也不贬低他人。比丘们，这也是善人的法。

“再者，比丘们，非善人完全超越色想，灭有对想，不作意种种想，思惟‘虚空无边’，具足空无边处而住。他这样思量：‘我得空无边处三摩钵底，而其他比丘不得空无边处三摩钵底。’ 他因此空无边处三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，空无边处三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因空无边处三摩钵底而赞扬自己，也不贬低他人。比丘们，这也是善人的法。

“再者，比丘们，非善人完全超越空无边处，思惟‘识无边’，具足识无边处而住。他这样思量：‘我得识无边处三摩钵底，而其他比丘不得识无边处三摩钵底。’ 他因此识无边处三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，识无边处三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因识无边处三摩钵底而赞扬自己，也不贬低他人。比丘们，这也是善人的法。

“再者，比丘们，非善人完全超越识无边处，思惟‘无所有’，具足无所有处而住。他这样思量：‘我得无所有处三摩钵底，而其他比丘不得无所有处三摩钵底。’ 他因此无所有处三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，无所有处三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因无所有处三摩钵底而赞扬自己，也不贬低他人。比丘们，这也是善人的法。

“再者，比丘们，非善人完全超越无所有处，具足非想非非想处而住。他这样思量：‘我得非想非非想处三摩钵底，而其他比丘不得非想非非想处三摩钵底。’ 他因此非想非非想处三摩钵底而赞扬自己，贬低他人。比丘们，这也是非善人的法。然而，比丘们，善人这样思量：‘佛陀也曾说过，非想非非想处三摩钵底也存在“非我所作”的境界。凡以为“我”如何如何，便会产生执着，反之则不然。’ 他只把“非我所作”作为区别，不因非想非非想处三摩钵底而赞扬自己，也不贬低他人。比丘们，这也是善人的法。

“再者，比丘们，善人完全超越非想非非想处，具足想受灭而住。他的诸漏已尽，以智慧而见。比丘们，这位比丘不作任何思量，不作任何地方的思量，不以任何方式作思量。”

佛陀如是说。那些比丘心满意足，欢喜佛陀所说。

善人经第三终。  
巴利语经文  
MN.113/(3) Sappurisasuttaṃ  
　　 105. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “sappurisadhammañca vo, bhikkhave, desessāmi asappurisadhammañca. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 “Katamo ca, bhikkhave, asappurisadhammo? Idha, bhikkhave, asappuriso uccākulā pabbajito hoti. So iti paṭisañcikkhati – ‘ahaṃ khomhi uccākulā pabbajito, ime panaññe bhikkhū na uccākulā pabbajitā’ti. So tāya uccākulīnatāya attānukkaṃseti, paraṃ vambheti. Ayaṃ, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho uccākulīnatāya lobhadhammā vā parikkhayaṃ gacchanti, dosadhammā vā parikkhayaṃ gacchanti mohadhammā vā parikkhayaṃ gacchanti. No cepi uccākulā pabbajito hoti; so ca hoti dhammānudhammappaṭipanno sāmīcippaṭipanno anudhammacārī so tattha pujjo, so tattha pāsaṃso’ti. So paṭipadaṃyeva antaraṃ karitvā tāya uccākulīnatāya nevattānukkaṃseti na paraṃ vambheti. Ayaṃ, bhikkhave, sappurisadhammo.  
　　 “Puna caparaṃ, bhikkhave, asappuriso mahākulā pabbajito hoti …pe… mahābhogakulā pabbajito hoti …pe… uḷārabhogakulā pabbajito hoti. So iti paṭisañcikkhati– ‘ahaṃ khomhi uḷārabhogakulā pabbajito, ime panaññe bhikkhū na uḷārabhogakulā pabbajitā’ti. So tāya uḷārabhogatāya attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho uḷārabhogatāya lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi uḷārabhogakulā pabbajito hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tāya uḷārabhogatāya nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 106. “Puna caparaṃ, bhikkhave, asappuriso ñāto hoti yasassī. So iti paṭisañcikkhati– ‘ahaṃ khomhi ñāto yasassī, ime panaññe bhikkhū appaññātā appesakkhā’ti. So tena ñattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho ñattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi ñāto hoti yasassī; so ca hoti dhammānudhammappaṭipanno sāmīcippaṭipanno anudhammacārī, so tattha pujjo so tattha pāsaṃso’ti. So paṭipadaṃyeva antaraṃ karitvā tena ñattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso lābhī hoti cīvarapiṇḍapātasenāsanagilānappaccayabhesajjaparikkhārānaṃ. So iti paṭisañcikkhati – ‘ahaṃ khomhi ābhī cīvarapiṇḍapātasenāsanagilānappaccayabhesajjaparikkhārānaṃ, ime panaññe bhikkhū na lābhino cīvarapiṇḍapātasenāsanagilānappaccayabhesajja-parikkhārānan’ti. So tena lābhena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho lābhena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi lābhī hoti cīvarapiṇḍapātasenāsanagilānappaccayabhesajjaparikkhārānaṃ; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena lābhena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso bahussuto hoti. So iti paṭisañcikkhati– ‘ahaṃ khomhi bahussuto, ime panaññe bhikkhū na bahussutā’ti. So tena bāhusaccena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave iti paṭisañcikkhati– ‘na kho bāhusaccena lobhadhammā vā parikkhayaṃ gacchanti dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi bahussuto hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena bāhusaccena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso vinayadharo hoti. So iti paṭisañcikkhati– ‘ahaṃ khomhi vinayadharo, ime panaññe bhikkhū na vinayadharā’ti. So tena vinayadharattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho vinayadharattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi vinayadharo hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena vinayadharattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso dhammakathiko hoti. So iti paṭisañcikkhati– ‘ahaṃ khomhi dhammakathiko, ime panaññe bhikkhū na dhammakathikā’ti. So tena dhammakathikattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho dhammakathikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi dhammakathiko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena dhammakathikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 107. “Puna caparaṃ, bhikkhave, asappuriso āraññiko hoti. So iti paṭisañcikkhati– ‘ahaṃ khomhi āraññiko ime panaññe bhikkhū na āraññikā’ti. So tena āraññikattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho āraññikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi āraññiko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena āraññikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso paṃsukūliko hoti. So iti paṭisañcikkhati– ‘ahaṃ khomhi paṃsukūliko, ime panaññe bhikkhū na paṃsukūlikā’ti. So tena paṃsukūlikattena attānukkaṃseti, paraṃ vambheti Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho paṃsukūlikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi paṃsukūliko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena paṃsukūlikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso piṇḍapātiko hoti. So iti paṭisañcikkhati– ‘ahaṃ khomhi piṇḍapātiko, ime panaññe bhikkhū na piṇḍapātikā’ti. So tena piṇḍapātikattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho piṇḍapātikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi piṇḍapātiko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena piṇḍapātikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso rukkhamūliko hoti. So iti paṭisañcikkhati– ‘ahaṃ khomhi rukkhamūliko, ime panaññe bhikkhū na rukkhamūlikā’ti. So tena rukkhamūlikattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho rukkhamūlikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi rukkhamūliko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena rukkhamūlikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso sosāniko hoti …pe… abbhokāsiko hoti… nesajjiko hoti… yathāsanthatiko hoti… ekāsaniko hoti. So iti paṭisañcikkhati– ‘ahaṃ khomhi ekāsaniko, ime panaññe bhikkhū na ekāsanikā’ti. So tena ekāsanikattena attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘na kho ekāsanikattena lobhadhammā vā parikkhayaṃ gacchanti, dosadhammā vā parikkhayaṃ gacchanti, mohadhammā vā parikkhayaṃ gacchanti. No cepi ekāsaniko hoti; so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṃso’ti. So paṭipadaṃyeva antaraṃ karitvā tena ekāsanikattena nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 108. “Puna caparaṃ, bhikkhave, asappuriso vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. So iti paṭisañcikkhati– ‘ahaṃ khomhi paṭhamajjhānasamāpattiyā lābhī, ime panaññe bhikkhū paṭhamajjhānasamāpattiyā na lābhino’ti. So tāya paṭhamajjhānasamāpattiyā attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati ‘paṭhamajjhānasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya paṭhamajjhānasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ …pe… tatiyaṃ jhānaṃ… catutthaṃ jhānaṃ upasampajja viharati. So iti paṭisañcikkhati– ‘ahaṃ khomhi catutthajjhānasamāpattiyā lābhī, ime panaññe bhikkhū catutthajjhānasamāpattiyā na lābhino’ti. So tāya catutthajjhānasamāpattiyā attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho bhikkhave, iti paṭisañcikkhati– ‘catutthajjhānasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya catutthajjhānasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ‘ananto ākāso’ti ākāsānañcāyatanaṃ upasampajja viharati. So iti paṭisañcikkhati– ‘ahaṃ khomhi ākāsānañcāyatanasamāpattiyā lābhī, ime panaññe bhikkhū ākāsānañcāyatanasamāpattiyā na lābhino’ti. So tāya ākāsānañcāyatanasamāpattiyā attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati ‘ākāsānañcāyatanasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya ākāsānañcāyatanasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja viharati. So iti paṭisañcikkhati – ‘ahaṃ khomhi viññāṇañcāyatanasamāpattiyā lābhī, ime panaññe bhikkhū viññāṇañcāyatanasamāpattiyā na lābhino’ti. So tāya viññāṇañcāyatanasamāpattiyā attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘viññāṇañcāyatanasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya viññāṇañcāyatanasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja viharati. So iti paṭisañcikkhati– ‘ahaṃ khomhi ākiñcaññāyatanasamāpattiyā lābhī, ime panaññe bhikkhū ākiñcaññāyatanasamāpattiyā na lābhino’ti. So tāya ākiñcaññāyatanasamāpattiyā attānukkaṃseti, paraṃ vambheti. Ayampi, bhikkhave, asappurisadhammo. Sappuriso ca kho, bhikkhave, iti paṭisañcikkhati– ‘ākiñcaññāyatanasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya ākiñcaññāyatanasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, asappuriso sabbaso ākiñcaññāyatanaṃ samatikkamma nevasaññānāsaññāyatanaṃ upasampajja viharati. So iti paṭisañcikkhati– ‘ahaṃ khomhi nevasaññānāsaññāyatanasamāpattiyā lābhī, ime panaññe bhikkhū nevasaññānāsaññāyatanasamāpattiyā na lābhino’ti. So tāya nevasaññānāsaññāyatanasamāpattiyā attānukkaṃseti paraṃ vambheti. Ayampi, bhikkhave, asappurisadhammo. Sappuriso ca kho, bhikkhave iti paṭisañcikkhati– ‘nevasaññānāsaññāyatanasamāpattiyāpi kho atammayatā vuttā bhagavatā. Yena yena hi maññanti tato taṃ hoti aññathā’ti. So atammayataññeva antaraṃ karitvā tāya nevasaññānāsaññāyatanasamāpattiyā nevattānukkaṃseti, na paraṃ vambheti. Ayampi, bhikkhave, sappurisadhammo.  
　　 “Puna caparaṃ, bhikkhave, sappuriso sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati. Paññāya cassa disvā āsavā parikkhīṇā honti. Ayaṃ, bhikkhave, bhikkhu na kiñci maññati, na kuhiñci maññati, na kenaci maññatī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Sappurisasuttaṃ niṭṭhitaṃ tatiyaṃ.