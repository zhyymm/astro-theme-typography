---
title: 中部147经:小罗睺罗教诫经
pubDate: 2026-01-19 13:32:33
categories: ['巴利三藏']
description: ''
slug: 
tags: [中部]
draft: false
---
中部147经 小罗睺罗教诫经  
　　 我曾这样听闻：一时，世尊住在舍卫城祇树给孤独园。那时，世尊独自宴坐思维：“罗睺罗的解脱法已成熟。我何不更进一步，教导罗睺罗断尽烦恼呢？”于是，世尊上午穿好衣服，拿着钵和衣，进入舍卫城乞食。在舍卫城乞食完毕，饭后，世尊唤来具寿罗睺罗：“罗睺罗，拿着坐具，我们去安陀林作日间休息。”“好的，世尊。”具寿罗睺罗回答世尊，拿着坐具，跟随在世尊身后。

　　 就在那时，数千天人也跟随着世尊：“今天世尊将更进一步教导具寿罗睺罗断尽烦恼。”于是，世尊进入安陀林，坐在某棵树下的已铺好的座位上。具寿罗睺罗也向世尊行礼后，坐在一旁。世尊对坐在一旁的具寿罗睺罗说：

　　 “罗睺罗，你认为如何？眼是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？色是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？眼识是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？眼触是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？凡是由眼触生起的受、想、行、识，也是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”

　　 “罗睺罗，你认为如何？耳是常还是无常？”“无常，世尊。……（乃至）……鼻是常还是无常？”“无常，世尊。……（乃至）……舌是常还是无常？”“无常，世尊。……（乃至）……身是常还是无常？”“无常，世尊。……（乃至）……意是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？法是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？意识是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？意触是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”“罗睺罗，你认为如何？凡是由意触生起的受、想、行、识，也是常还是无常？”“无常，世尊。”“但凡无常的，是苦还是乐？”“苦，世尊。”“但凡无常、苦、变易法，认为‘这是我的，我是这个，这是我的我’，是否合适？”“不，世尊。”

　　 “罗睺罗，像这样看待，有闻的圣弟子对眼感到厌离，对色感到厌离，对眼识感到厌离，对眼触感到厌离，对凡是由眼触生起的受、想、行、识也感到厌离。对耳感到厌离，对声感到厌离……（乃至）……对鼻感到厌离，对香感到厌离……对舌感到厌离，对味感到厌离……对身感到厌离，对触感到厌离……对意感到厌离，对法感到厌离，对意识感到厌离，对意触感到厌离，对凡是由意触生起的受、想、行、识也感到厌离。感到厌离便离欲，由于离欲而解脱。在解脱时，便有‘已解脱’的智。他了知：‘生死已尽，梵行已立，所作已办，不再有后有。’”

　　 世尊说了此言。具寿罗睺罗心生欢喜，随喜世尊所说。当此解说被宣说时，具寿罗睺罗的心无取著地从烦恼中解脱。那时，数千天人也生起了无尘无垢的法眼：“凡是集起法，一切皆是灭法。”

　　 小罗睺罗教诫经第五终。  
巴利语经文  
MN.147/(5) Cūḷarāhulovādasuttaṃ  
　　 416. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavato rahogatassa paṭisallīnassa evaṃ cetaso parivitakko udapādi– “paripakkā kho rāhulassa vimuttiparipācanīyā dhammā. Yaṃnūnāhaṃ rāhulaṃ uttariṃ āsavānaṃ khaye vineyyan”ti. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Sāvatthiyaṃ piṇḍāya caritvā pacchābhattaṃ piṇḍapātapaṭikkanto āyasmantaṃ rāhulaṃ āmantesi– “gaṇhāhi, rāhula, nisīdanaṃ; yena andhavanaṃ tenupasaṅkamissāma divāvihārāyā”ti “Evaṃ, bhante”ti kho āyasmā rāhulo bhagavato paṭissutvā nisīdanaṃ ādāya bhagavantaṃ piṭṭhito piṭṭhito anubandhi.  
　　 Tena kho pana samayena anekāni devatāsahassāni bhagavantaṃ anubandhāni honti– “ajja bhagavā āyasmantaṃ rāhulaṃ uttariṃ āsavānaṃ khaye vinessatī”ti. Atha kho bhagavā andhavanaṃ ajjhogāhetvā aññatarasmiṃ rukkhamūle paññatte āsane nisīdi. Āyasmāpi kho rāhulo bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ rāhulaṃ bhagavā etadavoca–  
　　 417. “Taṃ kiṃ maññasi, rāhula, cakkhu niccaṃ vā aniccaṃ vā”ti? “Aniccaṃ, bhante . “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi, rāhula, rūpā niccā vā aniccā vā”ti? “Aniccā, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi, rāhula, cakkhuviññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi, rāhula, cakkhusamphasso nicco vā anicco vā”ti? “Anicco, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi, rāhula, yamidaṃ cakkhusamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tampi niccaṃ vā aniccaṃ vā”ti “Aniccaṃ, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”.  
　　 418. “Taṃ kiṃ maññasi rāhula, sotaṃ niccaṃ vā aniccaṃ vā”ti? “Aniccaṃ, bhante …pe… ghānaṃ niccaṃ vā aniccaṃ vā”ti? “Aniccaṃ, bhante …pe… jivhā niccā vā aniccā vā”ti? “Aniccā, bhante …pe… kāyo nicco vā anicco vā”ti? “Anicco, bhante …pe… mano nicco vā anicco vā”ti? “Anicco, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ–‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi rāhula, dhammā niccā vā aniccā vā”ti? “Aniccā, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi rāhula, manoviññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi rāhula, manosamphasso nicco vā anicco vā”ti? “Anicco, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ– ‘etaṃ mama, esohamasmi, eso me attā’”ti? “No hetaṃ, bhante”. “Taṃ kiṃ maññasi, rāhula, yamidaṃ manosamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ, tampi niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ, dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ – ‘etaṃ mama, esohamasmi, eso me attā’”ti? “No hetaṃ, bhante”.  
　　 419. “Evaṃ passaṃ, rāhula, sutavā ariyasāvako cakkhusmiṃ nibbindati, rūpesu nibbindati, cakkhuviññāṇe nibbindati, cakkhusamphasse nibbindati, yamidaṃ cakkhusamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati. Sotasmiṃ nibbindati, saddesu nibbindati …pe… ghānasmiṃ nibbindati, gandhesu nibbindati… jivhāya nibbindati, rasesu nibbindati… kāyasmiṃ nibbindati, phoṭṭhabbesu nibbindati… manasmiṃ nibbindati, dhammesu nibbindati, manoviññāṇe nibbindati, manosamphasse nibbindati, yamidaṃ manosamphassapaccayā uppajjati vedanāgataṃ saññāgataṃ saṅkhāragataṃ viññāṇagataṃ tasmimpi nibbindati. Nibbindaṃ virajjati, virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.  
　　 Idamavoca bhagavā. Attamano āyasmā rāhulo bhagavato bhāsitaṃ abhinandīti. Imasmiñca pana veyyākaraṇasmiṃ bhaññamāne āyasmato rāhulassa anupādāya āsavehi cittaṃ vimucci. Tāsañca anekānaṃ devatāsahassānaṃ virajaṃ vītamalaṃ dhammacakkhuṃ udapādi– ‘yaṃ kiñci samudayadhammaṃ sabbaṃ taṃ nirodhadhamman”ti.  
　　 Cūḷarāhulovādasuttaṃ niṭṭhitaṃ pañcamaṃ.