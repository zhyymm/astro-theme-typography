---
title: 中部38经：大爱尽经
pubDate: 2026-01-11
categories: ['巴利三藏']
tags: [中部]
draft: false
---

中部38经 大爱尽经

我曾这样听闻：

一时，佛陀住在舍卫城祇树林给孤独园。当时，一位名叫萨提的渔夫之子比丘生起了如此邪见：“我如此理解佛陀所教导的法，即此识在轮回中流转，而非其他。” 许多比丘听闻：“萨提渔夫之子比丘生起了如此邪见：‘我如此理解佛陀所教导的法，即此识在轮回中流转，而非其他。’” 于是，那些比丘前往萨提渔夫之子比丘那里；抵达后，他们对萨提渔夫之子比丘说：“贤友萨提，你真的生起了如此邪见：‘我如此理解佛陀所教导的法，即此识在轮回中流转，而非其他’吗？” “贤友们，我确实如此理解佛陀所教导的法，即此识在轮回中流转，而非其他。” 于是，那些比丘为了使萨提渔夫之子比丘摆脱这种邪见，对他进行审问、诘难、辨析：“贤友萨提，不要这么说，不要诽谤佛陀，诽谤佛陀是不好的，佛陀不会这样说。贤友萨提，佛陀曾以多种方式教导识是缘起的，没有因缘就没有识的生起。” 尽管这些比丘如此审问、诘难、辨析萨提渔夫之子比丘，他仍然固执己见，紧抓不放地宣称：“贤友们，我确实如此理解佛陀所教导的法，即此识在轮回中流转，而非其他。”

那些比丘未能使萨提渔夫之子比丘摆脱这种邪见，于是他们前往佛陀那里；抵达后，他们向佛陀顶礼，然后坐到一边。坐到一边后，那些比丘对佛陀说：“世尊，一位名叫萨提的渔夫之子比丘生起了如此邪见：‘我如此理解佛陀所教导的法，即此识在轮回中流转，而非其他。’世尊，我们听闻萨提渔夫之子比丘生起了如此邪见：‘我如此理解佛陀所教导的法，即此识在轮回中流转，而非其他。’于是，世尊，我们前往萨提渔夫之子比丘那里；抵达后，我们对萨提渔夫之子比丘说：‘贤友萨提，你真的生起了如此邪见：“我如此理解佛陀所教导的法，即此识在轮回中流转，而非其他”吗？’世尊，萨提渔夫之子比丘对我们说：‘贤友们，我确实如此理解佛陀所教导的法，即此识在轮回中流转，而非其他。’于是，世尊，我们为了使萨提渔夫之子比丘摆脱这种邪见，对他进行审问、诘难、辨析：‘贤友萨提，不要这么说，不要诽谤佛陀，诽谤佛陀是不好的，佛陀不会这样说。贤友萨提，佛陀曾以多种方式教导识是缘起的，没有因缘就没有识的生起。’世尊，尽管我们如此审问、诘难、辨析萨提渔夫之子比丘，他仍然固执己见，紧抓不放地宣称：‘贤友们，我确实如此理解佛陀所教导的法，即此识在轮回中流转，而非其他。’世尊，因为我们未能使萨提渔夫之子比丘摆脱这种邪见，所以我们向佛陀禀报此事。”

于是，佛陀对一位比丘说：“你去，比丘，以我的名义召唤萨提渔夫之子比丘：‘贤友萨提，老师召唤你。’” “是的，世尊。”那位比丘应允佛陀后，前往萨提渔夫之子比丘那里；抵达后，他对萨提渔夫之子比丘说：“贤友萨提，老师召唤你。” “是的，贤友。”萨提渔夫之子比丘应允那位比丘后，前往佛陀那里；抵达后，他向佛陀顶礼，然后坐到一边。佛陀对坐到一边的萨提渔夫之子比丘说：“萨提，你真的生起了如此邪见：‘我如此理解佛陀所教导的法，即此识在轮回中流转，而非其他’吗？” “世尊，我确实如此理解佛陀所教导的法，即此识在轮回中流转，而非其他。” “萨提，是何识呢？” “世尊，就是这个会说话、会感受，在善恶业的果报中此起彼伏的识。” “愚蠢的人，你究竟是从哪里听说我如此教导法的？愚蠢的人，我难道不是以多种方式教导识是缘起的，没有因缘就没有识的生起吗？然而，愚蠢的人，你却以自己的错误理解诽谤我们，也在毁损你自己，并造作了许多不善业。这对于你，愚蠢的人，将长久地带来不利和痛苦。”

于是，佛陀对比丘们说：“比丘们，你们认为萨提渔夫之子比丘对这部法与律是否有一丝一毫的领会？” “世尊，怎么可能呢？世尊，他没有。” 佛陀说了这话后，萨提渔夫之子比丘沉默不语，感到羞愧，垂头丧气，沉思不语，无言以对。佛陀知道萨提渔夫之子比丘沉默不语，感到羞愧，垂头丧气，沉思不语，无言以对，于是对萨提渔夫之子比丘说：“愚蠢的人，你将因你这邪见而自食其果。现在我将问问比丘们。” 于是，佛陀对比丘们说：“比丘们，你们是否也像萨提渔夫之子比丘那样，以自己的错误理解诽谤我们，也在毁损自己，并造作了许多不善业，从而理解我所教导的法呢？” “世尊，不是的！世尊，您确实以多种方式教导识是缘起的，没有因缘就没有识的生起。” “善哉，善哉，比丘们！比丘们，你们确实如此理解我所教导的法。比丘们，我确实以多种方式教导识是缘起的，没有因缘就没有识的生起。然而，萨提渔夫之子比丘却以自己的错误理解诽谤我们，也在毁损自己，并造作了许多不善业。这对于那个愚蠢的人，将长久地带来不利和痛苦。

“比丘们，识是随其所依的因缘而生起的，就以此因缘来称呼它。识依眼和色而生起，就称之为眼识；识依耳和声而生起，就称之为耳识；识依鼻和香而生起，就称之为鼻识；识依舌和味而生起，就称之为舌识；识依身和触而生起，就称之为身识；识依意和法而生起，就称之为意识。

“比丘们，就好像火是随其所依的因缘而燃烧的，就以此因缘来称呼它。火依木材而燃烧，就称之为木柴火；火依木屑而燃烧，就称之为木屑火；火依草而燃烧，就称之为草火；火依牛粪而燃烧，就称之为牛粪火；火依谷壳而燃烧，就称之为谷壳火；火依垃圾而燃烧，就称之为垃圾火。同样，比丘们，识是随其所依的因缘而生起的，就以此因缘来称呼它。识依眼和色而生起，就称之为眼识；识依耳和声而生起，就称之为耳识；识依鼻和香而生起，就称之为鼻识；识依舌和味而生起，就称之为舌识；识依身和触而生起，就称之为身识；识依意和法而生起，就称之为意识。

“比丘们，你们看到这是已生起的吗？”

“是的，世尊。”

“比丘们，你们看到这是由食而生起的吗？”

“是的，世尊。”

“比丘们，你们看到已生起的，因食灭而灭去吗？”

“是的，世尊。”

“比丘们，当你们犹豫‘这是已生起的吗’时，是否生起疑虑？”

“是的，世尊。”

“比丘们，当你们犹豫‘这是由食而生起的吗’时，是否生起疑虑？”

“是的，世尊。”

“比丘们，当你们犹豫‘已生起的，因食灭而灭去吗’时，是否生起疑虑？”

“是的，世尊。”

“比丘们，当你们以正慧如实观察‘这是已生起的’时，疑虑是否已断除？”

“是的，世尊。”

“比丘们，当你们以正慧如实观察‘这是由食而生起的’时，疑虑是否已断除？”

“是的，世尊。”

“比丘们，当你们以正慧如实观察‘已生起的，因食灭而灭去’时，疑虑是否已断除？”

“是的，世尊。”

“比丘们，‘这是已生起的’，你们对此没有疑虑了吗？”

“是的，世尊。”

“比丘们，‘这是由食而生起的’，你们对此没有疑虑了吗？”

“是的，世尊。”

“比丘们，‘已生起的，因食灭而灭去’，你们对此没有疑虑了吗？”

“是的，世尊。”

“比丘们，‘这是已生起的’，你们以正慧如实善见了知了吗？”

“是的，世尊。”

“比丘们，‘这是由食而生起的’，你们以正慧如实善见了知了吗？”

“是的，世尊。”

“比丘们，‘已生起的，因食灭而灭去’，你们以正慧如实善见了知了吗？”

“是的，世尊。”

“比丘们，如果你们对这种清净、洁白的见解执著、珍爱、占有、贪着，那么你们还会理解我所教导的法如同筏喻，是为了渡过而非执取吗？”

“不是的，世尊。”

“比丘们，如果你们对这种清净、洁白的见解不执著、不珍爱、不占有、不贪着，那么你们会理解我所教导的法如同筏喻，是为了渡过而非执取吗？”

“是的，世尊。”

“比丘们，有四种食，为了已生众生的住立，或为了求生众生的扶助。哪四种？粗段食或细段食，触是第二，意思食是第三，识是第四。

“比丘们，这四种食以什么为因，以什么为集，以什么而生，以什么为源？”

“这四种食以渴爱为因，以渴爱为集，以渴爱而生，以渴爱为源。”

“比丘们，这种渴爱以什么为因，以什么为集，以什么而生，以什么为源？”

“渴爱以感受为因，以感受为集，以感受而生，以感受为源。”

“比丘们，这种感受以什么为因，以什么为集，以什么而生，以什么为源？”

“感受以触为因，以触为集，以触而生，以触为源。”

“比丘们，这种触以什么为因，以什么为集，以什么而生，以什么为源？”

“触以六处为因，以六处为集，以六处而生，以六处为源。”

“比丘们，这六处以什么为因，以什么为集，以什么而生，以什么为源？”

“六处以名色为因，以名色为集，以名色而生，以名色为源。”

“比丘们，这名色以什么为因，以什么为集，以什么而生，以什么为源？”

“名色以识为因，以识为集，以识而生，以识为源。”

“比丘们，这识以什么为因，以什么为集，以什么而生，以什么为源？”

“识以行（造作）为因，以行（造作）为集，以行（造作）而生，以行（造作）为源。”

“比丘们，这诸行（造作）以什么为因，以什么为集，以什么而生，以什么为源？”

“诸行（造作）以无明为因，以无明为集，以无明而生，以无明为源。”

“比丘们，无明缘行，行缘识，识缘名色，名色缘六处，六处缘触，触缘感受，感受缘渴爱，渴爱缘取着，取着缘有，有缘生，生缘老死、忧悲苦恼、绝望。如此，这整个苦蕴生起。”

“‘生缘老死’，这是如此说的；比丘们，是生缘老死吗？不是吗？在这里是怎样的呢？” “世尊，是生缘老死；在这里我们是如此的——生缘老死。” “‘有缘生’，这是如此说的；比丘们，是有缘生吗？不是吗？在这里是怎样的呢？” “世尊，是有缘生；在这里我们是如此的——有缘生。” “‘取着缘有’，这是如此说的；比丘们，是取着缘有吗？不是吗？在这里是怎样的呢？” “世尊，是取着缘有；在这里我们是如此的——取着缘有。” “‘渴爱缘取着’，这是如此说的；比丘们，是渴爱缘取着吗？不是吗？在这里是怎样的呢？” “世尊，是渴爱缘取着；在这里我们是如此的——渴爱缘取着。” “‘感受缘渴爱’，这是如此说的；比丘们，是感受缘渴爱吗？不是吗？在这里是怎样的呢？” “世尊，是感受缘渴爱；在这里我们是如此的——感受缘渴爱。” “‘触缘感受’，这是如此说的；比丘们，是触缘感受吗？不是吗？在这里是怎样的呢？” “世尊，是触缘感受；在这里我们是如此的——触缘感受。” “‘六处缘触’，这是如此说的；比丘们，是六处缘触吗？不是吗？在这里是怎样的呢？” “世尊，是六处缘触；在这里我们是如此的——六处缘触。” “‘名色缘六处’，这是如此说的；比丘们，是名色缘六处吗？不是吗？在这里是怎样的呢？” “世尊，是名色缘六处；在这里我们是如此的——名色缘六处。” “‘识缘名色’，这是如此说的；比丘们，是识缘名色吗？不是吗？在这里是怎样的呢？” “世尊，是识缘名色；在这里我们是如此的——识缘名色。” “‘行缘识’，这是如此说的；比丘们，是行缘识吗？不是吗？在这里是怎样的呢？” “世尊，是行缘识；在这里我们是如此的——行缘识。” “‘无明缘行’，这是如此说的；比丘们，是无明缘行吗？不是吗？在这里是怎样的呢？” “世尊，是无明缘行；在这里我们是如此的——无明缘行。”

“善哉，比丘们。比丘们，你们如此说，我也如此说——此有故彼有，此生故彼生，即：无明缘行，行缘识，识缘名色，名色缘六处，六处缘触，触缘感受，感受缘渴爱，渴爱缘取着，取着缘有，有缘生，生缘老死、忧悲苦恼、绝望。如此，这整个苦蕴生起。

“然而，无明无余灭尽故行灭，行灭故识灭，识灭故名色灭，名色灭故六处灭，六处灭故触灭，触灭故感受灭，感受灭故渴爱灭，渴爱灭故取着灭，取着灭故有灭，有灭故生灭，生灭故老死、忧悲苦恼、绝望灭。如此，这整个苦蕴灭尽。”

“‘生灭故老死灭’，这是如此说的；比丘们，是生灭故老死灭吗？不是吗？在这里是怎样的呢？” “世尊，是生灭故老死灭；在这里我们是如此的——生灭故老死灭。” “‘有灭故生灭’，这是如此说的；比丘们，是有灭故生灭吗？不是吗？在这里是怎样的呢？” “世尊，是有灭故生灭；在这里我们是如此的——有灭故生灭。” “‘取着灭故有灭’，这是如此说的；比丘们，是取着灭故有灭吗？不是吗？在这里是怎样的呢？” “世尊，是取着灭故有灭；在这里我们是如此的——取着灭故有灭。” “‘渴爱灭故取着灭’，这是如此说的；比丘们，是渴爱灭故取着灭吗？不是吗？在这里是怎样的呢？” “世尊，是渴爱灭故取着灭；在这里我们是如此的——渴爱灭故取着灭。” “‘感受灭故渴爱灭’，这是如此说的；比丘们，是感受灭故渴爱灭吗？不是吗？在这里是怎样的呢？” “世尊，是感受灭故渴爱灭；在这里我们是如此的——感受灭故渴爱灭。” “‘触灭故感受灭’，这是如此说的；比丘们，是触灭故感受灭吗？不是吗？在这里是怎样的呢？” “世尊，是触灭故感受灭；在这里我们是如此的——触灭故感受灭。” “‘六处灭故触灭’，这是如此说的；比丘们，是六处灭故触灭吗？不是吗？在这里是怎样的呢？” “世尊，是六处灭故触灭；在这里我们是如此的——六处灭故触灭。” “‘名色灭故六处灭’，这是如此说的；比丘们，是名色灭故六处灭吗？不是吗？在这里是怎样的呢？” “世尊，是名色灭故六处灭；在这里我们是如此的——名色灭故六处灭。” “‘识灭故名色灭’，这是如此说的；比丘们，是识灭故名色灭吗？不是吗？在这里是怎样的呢？” “世尊，是识灭故名色灭；在这里我们是如此的——识灭故名色灭。” “‘行灭故识灭’，这是如此说的；比丘们，是行灭故识灭吗？不是吗？在这里是怎样的呢？” “世尊，是行灭故识灭；在这里我们是如此的——行灭故识灭。” “‘无明灭故行灭’，这是如此说的；比丘们，是无明灭故行灭吗？不是吗？在这里是怎样的呢？” “世尊，是无明灭故行灭；在这里我们是如此的——无明灭故行灭。”

“善哉，比丘们。比丘们，你们如此说，我也如此说——此无故彼无，此灭故彼灭，即：无明灭故行灭，行灭故识灭，识灭故名色灭，名色灭故六处灭，六处灭故触灭，触灭故感受灭，感受灭故渴爱灭，渴爱灭故取着灭，取着灭故有灭，有灭故生灭，生灭故老死、忧悲苦恼、绝望灭。如此，这整个苦蕴灭尽。”

“比丘们，难道你们如此了知、如此洞见后，还会追溯过去吗——‘我们过去曾是吗？我们过去不是吗？我们过去是什么？我们过去是怎样？我们过去曾是何物而成为何物呢？’”

“不是的，世尊。”

“比丘们，难道你们如此了知、如此洞见后，还会推测未来吗——‘我们未来会是吗？我们未来不会是吗？我们未来会是什么？我们未来会是怎样？我们未来会是何物而成为何物呢？’”

“不是的，世尊。”

“比丘们，难道你们如此了知、如此洞见后，还会对现在内在犹豫不决吗——‘我是吗？我不是吗？我是什么？我是怎样？这个众生从何而来？他将去往何方？’”

“不是的，世尊。”

“比丘们，难道你们如此了知、如此洞见后，还会如此说——‘我们的老师是值得尊敬的，我们出于对老师的尊敬而如此说’吗？”

“不是的，世尊。”

“比丘们，难道你们如此了知、如此洞见后，还会如此说——‘沙门是这样说的，我们作为沙门就如此说’吗？”

“不是的，世尊。”

“比丘们，难道你们如此了知、如此洞见后，还会依止其他老师吗？”

“不是的，世尊。”

“比丘们，难道你们如此了知、如此洞见后，还会认真对待那些各种沙门、婆罗门的誓愿、好奇和吉兆吗？”

“不是的，世尊。”

“比丘们，你们难道不是只说自己所知、所见、所证的吗？”

“是的，世尊。”

“善哉，比丘们！比丘们，你们善于引导我，比丘们，你们以此现法涅槃、无时间限制、邀见、导向、智者各自证知的法。‘比丘们，此法是现法涅槃、无时间限制、邀见、导向、智者各自证知’，就是为此而说的。”

“比丘们，胎儿的入胎需要三者的聚合。如果父母已交合，但母亲未在经期，也没有入胎的神识，那么胎儿就不会入胎。如果父母已交合，母亲已在经期，但没有入胎的神识，那么胎儿也不会入胎。比丘们，当父母已交合，母亲已在经期，并且入胎的神识已现前——这样，由于三者的聚合，胎儿便入胎。比丘们，母亲怀胎九个月或十个月，带着极大的危险和沉重的负担。比丘们，母亲在九个月或十个月后分娩，带着极大的危险和沉重的负担。当他出生后，她用自己的血来滋养他。比丘们，在圣者的律法中，母亲的乳汁就是血。比丘们，那个孩子随着成长，随着诸根的成熟，他会玩那些孩子们的玩具，比如：弯曲的木棍、小罐、会动的玩具、小铃铛、小车、马车、弓箭。比丘们，那个孩子随着成长，随着诸根的成熟，他会沉迷于五种感官享乐——眼所识的色，可爱、可喜、可意、愉悦、与欲有关、令人贪恋的；耳所识的声音……鼻所识的气味……舌所识的味道……身所识的触，可爱、可喜、可意、愉悦、与欲有关、令人贪恋的。

“他用眼睛看见色后，对可喜的色生起贪爱，对不可喜的色生起嗔恚，并住于身念未现前、心量微小。他不如实了知那心解脱、慧解脱——在他那里，那些恶不善法无余灭尽。他如此陷于爱憎之中，无论感受何种感受，苦受、乐受或不苦不乐受，他都欣喜、赞许、执着。当他欣喜、赞许、执着那些感受时，就会生起欢喜。那对感受的欢喜就是取着，取着缘有，有缘生，生缘老死、忧悲苦恼、绝望。如此，这整个苦蕴生起。他用耳朵听闻声音……用鼻子嗅闻气味……用舌头品尝味道……用身体接触触觉……用意识了知法后，对可喜的法生起贪爱，对不可喜的法生起嗔恚，并住于身念未现前、心量微小。他不如实了知那心解脱、慧解脱——在他那里，那些恶不善法无余灭尽。他如此陷于爱憎之中，无论感受何种感受，苦受、乐受或不苦不乐受，他都欣喜、赞许、执着。当他欣喜、赞许、执着那些感受时，就会生起欢喜。那对感受的欢喜就是取着，取着缘有，有缘生，生缘老死、忧悲苦恼、绝望。如此，这整个苦蕴生起。

“比丘们，在此，如来出现于世，阿罗汉、正等正觉者、明行具足、善逝、世间解、无上士、调御丈夫、天人师、佛陀、世尊。他亲自证知此世间，包括天界、魔罗界、梵天界，以及沙门婆罗门、天人众生，然后宣说。他教导的法，初善、中善、后善，具足义理和文辞；他阐明完全圆满、清净的梵行。居士或居士子，或出生于其他家族的人听闻此法。他听闻此法后，对如来生起信心。他具足这种信心后，如此反思：‘居家生活是狭隘、尘垢遍布的，而出家生活是宽广的。居住在家中而过着完全圆满、完全清净、如贝壳般磨光的梵行生活是不容易的。不如我剃除须发，披上袈裟，从家中出家，过无家生活吧。’ 于是，过了一段时间，他舍弃或少或多的财产，舍弃或少或多的亲戚，剃除须发，披上袈裟，从家中出家，过无家生活。

“他如此出家后，遵守比丘的学处和生活方式，舍弃杀生，离于杀生，放下棍棒和刀剑，有惭愧心，慈悲，住于对一切众生有益和同情。

“他舍弃偷盗，离于偷盗，只取所予，期望被给予，以清净的自我而住，远离盗贼行为。

“他舍弃非梵行，修梵行，远离淫欲和世俗法。

“他舍弃妄语，离于妄语，说真话，守信用，可靠，可信，不欺骗世人。

“他舍弃离间语，离于离间语——他不会从这里听到什么，就跑到那里去说，以离间这些人；也不会从那里听到什么，就跑到这里来说，以离间那些人。因此，他使分裂的人和好，促成和睦的人更亲密，欢喜和谐，乐于和谐，喜悦和谐，他说促成和谐的话语。

“他舍弃粗恶语，离于粗恶语——他说的话温和、悦耳、可爱、入心、高雅、大众喜闻乐见。

“他舍弃绮语，离于绮语，在适当的时候说话，说真实的话，说有益的话，说符合法的话，说符合律的话，他说有宝藏的话语，在适当的时候，附带理由，有范围，与意义相关。

“他离于损害种子和植物，只吃一餐，夜不食，远离非时食。他离于观赏歌舞、音乐和戏剧，离于佩戴花鬘、香水和涂膏，以及装饰和打扮，离于高广床座，离于接受金银，离于接受生谷，离于接受生肉，离于接受妇女和少女，离于接受奴仆和婢女，离于接受山羊和绵羊，离于接受鸡和猪，离于接受大象、牛、马和驴，离于接受田地和房产，离于从事信使和跑腿，离于买卖，离于欺骗秤、铜和尺寸，离于贿赂、欺骗、欺诈和虚伪，离于肢解、杀害、捆绑、抢劫、掠夺和暴力。

“他满足于用来维持身体的衣物和用来维持肚子的食物。无论他走到哪里，都随身携带这些。就像鸟儿飞到哪里，都只带着翅膀一样，同样，比丘满足于用来维持身体的衣物和用来维持肚子的食物。无论他走到哪里，都随身携带这些。他具足这种圣洁的戒蕴，感受内在的无过失之乐。

“他用眼睛看见色后，不执著于相貌，不执著于细节。凡是因眼根不守护而使贪嗔等恶不善法流入他心的地方，他都为了防止这些而精进，守护眼根，在眼根上实践防护。他用耳朵听闻声音……用鼻子嗅闻气味……用舌头品尝味道……用身体接触触觉……用意识了知法后，不执著于相貌，不执著于细节。凡是因意根不守护而使贪嗔等恶不善法流入他心的地方，他都为了防止这些而精进，守护意根，在意根上实践防护。他具足这种圣洁的根律仪，感受内在的无染着之乐。

“他在前进和后退时都保持正知，在观看和环顾时都保持正知，在弯曲和伸展时都保持正知，在穿着僧伽梨衣、持钵和披衣时都保持正知，在饮食、咀嚼和品尝时都保持正知，在大小便时都保持正知，在行走、站立、坐卧、清醒、言语和沉默时都保持正知。

“他具足这种圣洁的戒蕴，具足这种圣洁的知足，具足这种圣洁的根律仪，具足这种圣洁的念和正知，他亲近寂静的住处——森林、树下、山岳、洞窟、山谷、墓地、林地、旷野、草堆。饭后，他从托钵归来，盘腿而坐，身体挺直，将念安住于面前。他舍弃世间的贪欲，以离贪的心而住，净化其心远离贪欲；舍弃嗔恚和恶意，以无嗔恚的心而住，对一切众生有益和同情，净化其心远离嗔恚和恶意；舍弃昏沉睡眠，以离昏沉睡眠的心而住，具有光明想，正念正知，净化其心远离昏沉睡眠；舍弃掉举和懊悔，以不掉举的心而住，内心寂静，净化其心远离掉举和懊悔；舍弃疑虑，以度过疑虑的心而住，对善法无所疑惑，净化其心远离疑虑。

“他舍弃这五种障碍，即心的染污和智慧的削弱，离于欲乐，离于不善法，入于有寻有伺、离生喜乐的初禅而住。复次，比丘们，比丘寂灭寻伺，内心清净，心意专一，入于无寻无伺、定生喜乐的第二禅……第三禅……第四禅而住。

“他用眼睛看见色后，对可喜的色不生起贪爱，对不可喜的色不生起嗔恚，并住于身念现前、心量无量。他如实了知那心解脱、慧解脱——在他那里，那些恶不善法无余灭尽。他如此断除了爱憎，无论感受何种感受，苦受、乐受或不苦不乐受，他都不欣喜、不赞许、不执着。当他不对那些感受欣喜、不赞许、不执着时，那对感受的欢喜便灭尽。那欢喜灭尽故取着灭，取着灭故有灭，有灭故生灭，生灭故老死、忧悲苦恼、绝望灭。如此，这整个苦蕴灭尽。他用耳朵听闻声音……用鼻子嗅闻气味……用舌头品尝味道……用身体接触触觉……用意识了知法后，对可喜的法不生起贪爱，对不可喜的法不生起嗔恚，并住于身念现前、心量无量，他如实了知那心解脱、慧解脱——在他那里，那些恶不善法无余灭尽。他如此断除了爱憎，无论感受何种感受，苦受、乐受或不苦不乐受，他都不欣喜、不赞许、不执着。当他不对那些感受欣喜、不赞许、不执着时，那对感受的欢喜便灭尽。那欢喜灭尽故取着灭，取着灭故有灭，有灭故生灭，生灭故老死、忧悲苦恼、绝望灭。如此，这整个苦蕴灭尽。比丘们，你们要简要地记住这渴爱尽解脱，而萨提渔夫之子比丘则被巨大的渴爱之网、渴爱之堆所束缚。”

佛陀如此说了。那些比丘心生欢喜，随喜佛陀所说。

大爱尽经第八终。
巴利语经文  
MN.38/(8) Mahātaṇhāsaṅkhayasuttaṃ  
　　 396. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sātissa nāma bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ hoti– “tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati anaññan”ti. Assosuṃ kho sambahulā bhikkhū– “sātissa kira nāma bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ– ‘tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’”ti. Atha kho te bhikkhū yena sāti bhikkhu kevaṭṭaputto tenupasaṅkamiṃsu; upasaṅkamitvā sātiṃ bhikkhuṃ kevaṭṭaputtaṃ etadavocuṃ– “saccaṃ kira te, āvuso sāti, evarūpaṃ pāpakaṃ diṭṭhigataṃ uppannaṃ– ‘tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’”ti? “Evaṃ byā kho ahaṃ, āvuso, bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan”ti. Atha kho te bhikkhū sātiṃ bhikkhuṃ kevaṭṭaputtaṃ etasmā pāpakā diṭṭhigatā vivecetukāmā samanuyuñjanti samanugāhanti samanubhāsanti– “mā evaṃ, āvuso sāti, avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Anekapariyāyenāvuso sāti, paṭiccasamuppannaṃ viññāṇaṃ vuttaṃ bhagavatā, aññatra paccayā natthi viññāṇassa sambhavo”ti. Evampi kho sāti bhikkhu kevaṭṭaputto tehi bhikkhūhi samanuyuñjiyamāno samanugāhiyamāno samanubhāsiyamāno tadeva pāpakaṃ diṭṭhigataṃ thāmasā parāmāsā abhinivissa voharati– “evaṃ byā kho ahaṃ, āvuso, bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati anaññan”ti.  
　　 397. Yato kho te bhikkhū nāsakkhiṃsu sātiṃ bhikkhuṃ kevaṭṭaputtaṃ etasmā pāpakā diṭṭhigatā vivecetuṃ, atha kho te bhikkhū yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ– “sātissa nāma, bhante, bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ ‘tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’ti. Assumha kho mayaṃ, bhante, sātissa kira nāma bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ– ‘tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’ti. Atha kho mayaṃ, bhante, yena sāti bhikkhu kevaṭṭaputto tenupasaṅkamimha; upasaṅkamitvā sātiṃ bhikkhuṃ kevaṭṭaputtaṃ etadavocumha– ‘saccaṃ kira te, āvuso sāti, evarūpaṃ pāpakaṃ diṭṭhigataṃ uppannaṃ– “tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan”ti? Evaṃ vutte, bhante, sāti bhikkhu kevaṭṭaputto amhe etadavoca– ‘evaṃ byā kho ahaṃ, āvuso, bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’ti. Atha kho mayaṃ, bhante, sātiṃ bhikkhuṃ kevaṭṭaputtaṃ etasmā pāpakā diṭṭhigatā vivecetukāmā samanuyuñjimha samanugāhimha samanubhāsimha– ‘mā evaṃ, āvuso sāti, avaca, mā bhagavantaṃ abbhācikkhi, na hi sādhu bhagavato abbhakkhānaṃ, na hi bhagavā evaṃ vadeyya. Anekapariyāyenāvuso sāti, paṭiccasamuppannaṃ viññāṇaṃ vuttaṃ bhagavatā, aññatra paccayā natthi viññāṇassa sambhavo’ti. Evampi kho, bhante, sāti bhikkhu kevaṭṭaputto amhehi samanuyuñjiyamāno samanugāhiyamāno samanubhāsiyamāno tadeva pāpakaṃ diṭṭhigataṃ thāmasā parāmasā abhinivissa voharati– ‘evaṃ byā kho ahaṃ, āvuso, bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’ti. Yato kho mayaṃ, bhante, nāsakkhimha sātiṃ bhikkhuṃ kevaṭṭaputtaṃ etasmā pāpakā diṭṭhigatā vivecetuṃ, atha mayaṃ etamatthaṃ bhagavato ārocemā”ti.  
　　 398. Atha kho bhagavā aññataraṃ bhikkhuṃ āmantesi – “ehi tvaṃ bhikkhu, mama vacanena sātiṃ bhikkhuṃ kevaṭṭaputtaṃ āmantehi– ‘satthā taṃ, āvuso sāti, āmantetī’”ti. “Evaṃ, bhante”ti kho so bhikkhu bhagavato paṭissutvā yena sāti bhikkhu kevaṭṭaputto tenupasaṅkami; upasaṅkamitvā sātiṃ bhikkhuṃ kevaṭṭaputtaṃ etadavoca– “satthā taṃ, āvuso sāti, āmantetī”ti. “Evamāvuso”ti kho sāti bhikkhu kevaṭṭaputto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho sātiṃ bhikkhuṃ kevaṭṭaputtaṃ bhagavā etadavoca– “saccaṃ kira, te, sāti, evarūpaṃ pāpakaṃ diṭṭhigataṃ uppannaṃ– ‘tathāhaṃ bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan’”ti? “Evaṃ byā kho ahaṃ, bhante, bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati, anaññan”ti. “Katamaṃ taṃ, sāti, viññāṇan”ti? “Yvāyaṃ, bhante, vado vedeyyo tatra tatra kalyāṇapāpakānaṃ kammānaṃ vipākaṃ paṭisaṃvedetī”ti. “Kassa nu kho nāma tvaṃ, moghapurisa, mayā evaṃ dhammaṃ desitaṃ ājānāsi? Nanu mayā, moghapurisa, anekapariyāyena paṭiccasamuppannaṃ viññāṇaṃ vuttaṃ, aññatra paccayā natthi viññāṇassa sambhavoti? Atha ca pana tvaṃ, moghapurisa, attanā duggahitena amhe ceva abbhācikkhasi, attānañca khaṇasi, bahuñca apuññaṃ pasavasi. Tañhi te, moghapurisa, bhavissati dīgharattaṃ ahitāya dukkhāyā”ti.  
　　 399. Atha kho bhagavā bhikkhū āmantesi– “taṃ kiṃ maññatha, bhikkhave, api nāyaṃ sāti bhikkhu kevaṭṭaputto usmīkatopi imasmiṃ dhammavinaye”ti? “Kiñhi siyā bhante? No hetaṃ, bhante”ti. Evaṃ vutte, sāti bhikkhu kevaṭṭaputto tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi. Atha kho bhagavā sātiṃ bhikkhuṃ kevaṭṭaputtaṃ tuṇhībhūtaṃ maṅkubhūtaṃ pattakkhandhaṃ adhomukhaṃ pajjhāyantaṃ appaṭibhānaṃ viditvā sātiṃ bhikkhuṃ kevaṭṭaputtaṃ etadavoca– “paññāyissasi kho tvaṃ, moghapurisa, etena sakena pāpakena diṭṭhigatena. Idhāhaṃ bhikkhū paṭipucchissāmī”ti. Atha kho bhagavā bhikkhū āmantesi– “tumhepi me, bhikkhave, evaṃ dhammaṃ desitaṃ ājānātha yathāyaṃ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṃ pasavatī”ti? “No hetaṃ, bhante! Anekapariyāyena hi no, bhante, paṭiccasamuppannaṃ viññāṇaṃ vuttaṃ bhagavatā, aññatra paccayā natthi viññāṇassa sambhavo”ti. “Sādhu sādhu, bhikkhave! Sādhu kho me tumhe, bhikkhave, evaṃ dhammaṃ desitaṃ ājānātha. Anekapariyāyena hi vo, bhikkhave, paṭiccasamuppannaṃ viññāṇaṃ vuttaṃ mayā, aññatra paccayā natthi viññāṇassa sambhavoti. Atha ca panāyaṃ sāti bhikkhu kevaṭṭaputto attanā duggahitena amhe ceva abbhācikkhati, attānañca khaṇati, bahuñca apuññaṃ pasavati pasavati. Tañhi tassa moghapurisassa bhavissati dīgharattaṃ ahitāya dukkhāya.  
　　 400. “Yaṃ yadeva, bhikkhave, paccayaṃ paṭicca uppajjati viññāṇaṃ, tena teneva viññāṇaṃtveva saṅkhyaṃ gacchati. Cakkhuñca paṭicca rūpe ca uppajjati viññāṇaṃ, cakkhuviññāṇaṃtveva saṅkhyaṃ gacchati; sotañca paṭicca sadde ca uppajjati viññāṇaṃ, sotaviññāṇaṃtveva saṅkhyaṃ gacchati; ghānañca paṭicca gandhe ca uppajjati viññāṇaṃ, ghānaviññāṇaṃtveva saṅkhyaṃ gacchati; jivhañca paṭicca rase ca uppajjati viññāṇaṃ, jivhāviññāṇaṃtveva saṅkhyaṃ gacchati; kāyañca paṭicca phoṭṭhabbe ca uppajjati viññāṇaṃ, kāyaviññāṇaṃtveva saṅkhyaṃ gacchati; manañca paṭicca dhamme ca uppajjati viññāṇaṃ, manoviññāṇaṃtveva saṅkhyaṃ gacchati.  
　　 “Seyyathāpi, bhikkhave, yaṃ yadeva paccayaṃ paṭicca aggi jalati tena teneva saṅkhyaṃ gacchati. Kaṭṭhañca paṭicca aggi jalati, kaṭṭhaggitveva saṅkhyaṃ gacchati; sakalikañca paṭicca aggi jalati, sakalikaggitveva saṅkhyaṃ gacchati; tiṇañca paṭicca aggi jalati, tiṇaggitveva saṅkhyaṃ gacchati; gomayañca paṭicca aggi jalati, gomayaggitveva saṅkhyaṃ gacchati; thusañca paṭicca aggi jalati, thusaggitveva saṅkhyaṃ gacchati; saṅkārañca paṭicca aggi jalati, saṅkāraggitveva saṅkhyaṃ gacchati. Evameva kho, bhikkhave, yaṃ yadeva paccayaṃ paṭicca uppajjati viññāṇaṃ, tena teneva saṅkhyaṃ gacchati. Cakkhuñca paṭicca rūpe ca uppajjati viññāṇaṃ, cakkhuviññāṇaṃtveva saṅkhyaṃ gacchati; sotañca paṭicca sadde ca uppajjati viññāṇaṃ, sotaviññāṇaṃtveva saṅkhyaṃ gacchati, ghānañca paṭicca gandhe ca uppajjati viññāṇaṃ ghāṇaviññāṇaṃtveva saṅkhyaṃ gacchati, jivhañca paṭicca rase ca uppajjati viññāṇaṃ, jivhāviññāṇaṃtveva saṅkhyaṃ gacchati. Kāyañca paṭicca phoṭṭhabbe ca uppajjati viññāṇaṃ, kāyaviññāṇaṃtveva saṅkhyaṃ gacchati. Manañca paṭicca dhamme ca uppajjati viññāṇaṃ, manoviññāṇaṃtveva saṅkhyaṃ gacchati.  
　　 401. “Bhūtamidanti bhikkhave, passathā”ti?  
　　 “Evaṃ, bhante”.  
　　 “Tadāhārasambhavanti, bhikkhave, passathā”ti?  
　　 “Evaṃ, bhante”.  
　　 “Tadāhāranirodhā yaṃ bhūtaṃ, taṃ nirodhadhammanti, bhikkhave, passathā”ti?  
　　 “Evaṃ, bhante”.  
　　 “Bhūtamidaṃ nossūti, bhikkhave, kaṅkhato uppajjati vicikicchā”ti?  
　　 “Evaṃ, bhante”.  
　　 “Tadāhārasambhavaṃ nossūti, bhikkhave kaṅkhato uppajjati vicikicchā”ti?  
　　 “Evaṃ, bhante”.  
　　 “Tadāhāranirodhā yaṃ bhūtaṃ, taṃ nirodhadhammaṃ nossūti, bhikkhave, kaṅkhato uppajjati vicikicchā”ti?  
　　 “Evaṃ, bhante”.  
　　 “Bhūtamidanti, bhikkhave, yathābhūtaṃ sammappaññāya passato yā vicikicchā sā pahīyatī”ti?  
　　 “Evaṃ, bhante”.  
　　 “Tadāhārasambhavanti, bhikkhave, yathābhūtaṃ sammappaññāya passatā-e yā vicikicchā sā pahīyatī”ti?  
　　 “Evaṃ, bhante”.  
　　 “Tadāhāranirodhā yaṃ bhūtaṃ, taṃ nirodhadhammanti, bhikkhave, yathābhūtaṃ sammappaññāya passatā-e yā vicikicchā sā pahīyatī”ti?  
　　 “Evaṃ bhante”.  
　　 “Bhūtamidanti, bhikkhave, itipi vo ettha nibbicikicchā”ti?  
　　 “Evaṃ, bhante”.  
　　 “Tadāhārasambhavanti, bhikkhave, itipi vo ettha nibbicikicchā”ti?  
　　 “Evaṃ, bhante”.  
　　 “Tadāhāranirodhā yaṃ bhūtaṃ taṃ nirodhadhammanti, bhikkhave, itipi vo ettha nibbicikicchā”ti?  
　　 “Evaṃ, bhante”.  
　　 “Bhūtamidanti, bhikkhave, yathābhūtaṃ sammappaññāya sudiṭṭhan”ti?  
　　 “Evaṃ, bhante”.  
　　 “Tadāhārasambhavanti, bhikkhave, yathābhūtaṃ sammappaññāya sudiṭṭhan”ti?  
　　 “Evaṃ, bhante”.  
　　 “Tadāhāranirodhā yaṃ bhūtaṃ taṃ nirodhadhammanti, bhikkhave, yathābhūtaṃ sammappaññāya sudiṭṭhan”ti?  
　　 “Evaṃ, bhante”.  
　　 “Imaṃ ce tumhe, bhikkhave, diṭṭhiṃ evaṃ parisuddhaṃ evaṃ pariyodātaṃ allīyetha kelāyetha dhanāyetha mamāyetha, api nu me tumhe, bhikkhave, kullūpamaṃ dhammaṃ desitaṃ ājāneyyātha nittharaṇatthāya no gahaṇatthāyā”ti?  
　　 “No hetaṃ, bhante”.  
　　 “Imaṃ ce tumhe, bhikkhave, diṭṭhiṃ evaṃ parisuddhaṃ evaṃ pariyodātaṃ na allīyetha na kelāyetha na dhanāyetha na mamāyetha, api nu me tumhe, bhikkhave, kullūpamaṃ dhammaṃ desitaṃ ājāneyyātha nittharaṇatthāya no gahaṇatthāyā”ti?  
　　 “Evaṃ, bhante”.  
　　 402. “Cattārome, bhikkhave, āhārā bhūtānaṃ vā sattānaṃ ṭhitiyā, sambhavesīnaṃ vā anuggahāya. Katame cattāro? Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṃ catutthaṃ.  
　　 “Ime ca, bhikkhave, cattāro āhārā kiṃnidānā kiṃsamudayā kiṃjātikā kiṃpabhavā?  
　　 “Ime cattāro āhārā taṇhānidānā taṇhāsamudayā taṇhājātikā taṇhāpabhavā.  
　　 “Taṇhā cāyaṃ, bhikkhave, kiṃnidānā kiṃsamudayā kiṃjātikā kiṃpabhavā?  
　　 “Taṇhā vedanānidānā vedanāsamudayā vedanājātikā vedanāpabhavā.  
　　 “Vedanā cāyaṃ, bhikkhave, kiṃnidānā kiṃsamudayā kiṃjātikā kiṃpabhavā?  
　　 “Vedanā phassanidānā phassasamudayā phassajātikā phassapabhavā  
　　 “Phasso cāyaṃ, bhikkhave, kiṃnidāno kiṃsamudayo kiṃjātiko kiṃpabhavo?  
　　 “Phasso saḷāyatananidāno saḷāyatanasamudayo saḷāyatanajātiko saḷāyatanapabhavo.  
　　 “Saḷāyatanaṃ cidaṃ, bhikkhave, kiṃnidānaṃ kiṃsamudayaṃ kiṃjātikaṃ kiṃpabhavaṃ?  
　　 “Saḷāyatanaṃ nāmarūpanidānaṃ nāmarūpasamudayaṃ nāmarūpajātikaṃ nāmarūpapabhavaṃ.  
　　 “Nāmarūpaṃ cidaṃ, bhikkhave, kiṃnidānaṃ kiṃsamudayaṃ kiṃjātikaṃ kiṃpabhavaṃ?  
　　 “Nāmarūpaṃ viññāṇanidānaṃ viññāṇasamudayaṃ viññāṇajātikaṃ viññāṇapabhavaṃ.  
　　 “Viññāṇaṃ cidaṃ, bhikkhave, kiṃnidānaṃ kiṃsamudayaṃ kiṃjātikaṃ kiṃpabhavaṃ?  
　　 “Viññāṇaṃ saṅkhāranidānaṃ saṅkhārasamudayaṃ saṅkhārajātikaṃ saṅkhārapabhavaṃ.  
　　 “Saṅkhārā cime, bhikkhave, kiṃnidānā kiṃsamudayā kiṃjātikā kiṃpabhavā?  
　　 “Saṅkhārā avijjānidānā avijjāsamudayā avijjājātikā avijjāpabhavā.  
　　 “Iti kho, bhikkhave, avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.’”  
　　 403. “Jātipaccayā jarāmaraṇanti iti kho panetaṃ vuttaṃ; jātipaccayā nu kho, bhikkhave, jarāmaraṇaṃ, no vā, kathaṃ vā ettha hotī”ti? “Jātipaccayā, bhante, jarāmaraṇaṃ; evaṃ no ettha hoti – jātipaccayā jarāmaraṇan”ti. “Bhavapaccayā jātīti iti kho panetaṃ vuttaṃ; bhavapaccayā nu kho, bhikkhave, jāti, no vā, kathaṃ vā ettha hotī”ti? “Bhavapaccayā, bhante jāti; evaṃ no ettha hoti– bhavapaccayā jātī”ti “Upādānapaccayā bhavoti iti kho panetaṃ vuttaṃ; upādānapaccayā nu kho, bhikkhave, bhavo, no vā, kathaṃ vā ettha hotī”ti? “Upādānapaccayā, bhante, bhavo; evaṃ no ettha hoti– upādānapaccayā bhavo”ti. “Taṇhāpaccayā upādānanti iti kho panetaṃ vuttaṃ, taṇhāpaccayā nu kho, bhikkhave, upādānaṃ, no vā, kathaṃ vā ettha hotī”ti? “Taṇhāpaccayā, bhante, upādānaṃ; evaṃ no ettha hoti– taṇhāpaccayā upādānan”ti. “Vedanāpaccayā taṇhāti iti kho panetaṃ vuttaṃ; vedanāpaccayā nu kho, bhikkhave, taṇhā, no vā, kathaṃ vā ettha hotī”ti? “Vedanāpaccayā, bhante, taṇhā; evaṃ no ettha hoti– vedanāpaccayā taṇhā”ti. “Phassapaccayā vedanāti iti kho panetaṃ vuttaṃ; phassapaccayā nu kho, bhikkhave, vedanā, no vā, kathaṃ vā ettha hotī”ti? “Phassapaccayā, bhante, vedanā; evaṃ no ettha hoti– phassapaccayā vedanā”ti. “Saḷāyatanapaccayā phassoti iti kho panetaṃ vuttaṃ; saḷāyatanapaccayā nu kho, bhikkhave, phasso, no vā, kathaṃ vā ettha hotī”ti? “Saḷāyatanapaccayā, bhante, phasso; evaṃ no ettha hoti– saḷāyatanapaccayā phasso”ti. “Nāmarūpapaccayā saḷāyatananti iti kho panetaṃ vuttaṃ; nāmarūpapaccayā nu kho, bhikkhave, saḷāyatanaṃ, no vā, kathaṃ vā ettha hotī”ti? “Nāmarūpapaccayā, bhante, saḷāyatanaṃ; evaṃ no ettha hoti– nāmarūpapaccayā saḷāyatanan”ti. “Viññāṇapaccayā nāmarūpanti iti kho panetaṃ vuttaṃ; viññāṇapaccayā nu kho, bhikkhave, nāmarūpaṃ, no vā, kathaṃ vā ettha hotī”ti? “Viññāṇapaccayā, bhante, nāmarūpaṃ; evaṃ no ettha hoti– viññāṇapaccayā nāmarūpan”ti. “Saṅkhārapaccayā viññāṇanti iti kho panetaṃ vuttaṃ; saṅkhārapaccayā nu kho, bhikkhave, viññāṇaṃ, no vā, kathaṃ vā ettha hotī”ti? “Saṅkhārapaccayā, bhante, viññāṇaṃ; evaṃ no ettha hoti– saṅkhārapaccayā viññāṇan”ti. “Avijjāpaccayā saṅkhārāti iti kho panetaṃ vuttaṃ; avijjāpaccayā nu kho, bhikkhave, saṅkhārā, no vā, kathaṃ vā ettha hotī”ti? “Avijjāpaccayā, bhante, saṅkhārā; evaṃ no ettha hoti– avijjāpaccayā saṅkhārā”ti.  
　　 404. “Sādhu, bhikkhave. Iti kho, bhikkhave, tumhepi evaṃ vadetha, ahampi evaṃ vadāmi– imasmiṃ sati idaṃ hoti, imassuppādā idaṃ uppajjati, yadidaṃ– avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.  
　　 “Avijjāyatveva asesavirāganirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti.  
　　 405. “Jātinirodhā jarāmaraṇanirodhoti iti kho panetaṃ vuttaṃ; jātinirodhā nu kho, bhikkhave, jarāmaraṇanirodho, no vā, kathaṃ vā ettha hotī”ti? “Jātinirodhā, bhante, jarāmaraṇanirodho; evaṃ no ettha hoti– jātinirodhā jarāmaraṇanirodho”ti. “Bhavanirodhā jātinirodhoti iti kho panetaṃ vuttaṃ; bhavanirodhā nu kho, bhikkhave, jātinirodho, no vā, kathaṃ vā ettha hotī”ti? “Bhavanirodhā, bhante, jātinirodho; evaṃ no ettha hoti– bhavanirodhā jātinirodho”ti. “Upādānanirodhā bhavanirodhoti iti kho panetaṃ vuttaṃ; upādānanirodhā nu kho, bhikkhave, bhavanirodho, no vā, kathaṃ vā ettha hotī”ti? “Upādānanirodhā, bhante, bhavanirodho; evaṃ no ettha hoti– upādānanirodhā bhavanirodho”ti. “Taṇhānirodhā upādānanirodhoti iti kho panetaṃ vuttaṃ; taṇhānirodhā nu kho, bhikkhave, upādānanirodho, no vā, kathaṃ vā ettha hotī”ti? “Taṇhānirodhā, bhante, upādānanirodho; evaṃ no ettha hoti– taṇhānirodhā upādānanirodho”ti. “Vedanānirodhā taṇhānirodhoti iti kho panetaṃ vuttaṃ; vedanānirodhā nu kho, bhikkhave, taṇhānirodho, no vā, kathaṃ vā ettha hotī”ti? “Vedanānirodhā, bhante, taṇhānirodho; evaṃ no ettha hoti– vedanānirodhā taṇhānirodho”ti. “Phassanirodhā vedanānirodhoti iti kho panetaṃ vuttaṃ; phassanirodhā nu kho, bhikkhave, vedanānirodho, no vā, kathaṃ vā ettha hotī”ti? “Phassanirodhā, bhante, vedanānirodho; evaṃ no ettha hoti– phassanirodhā vedanānirodho”ti. “Saḷāyatananirodhā phassanirodhoti iti kho panetaṃ vuttaṃ; saḷāyatananirodhā nu kho, bhikkhave, phassanirodho, no vā kathaṃ vā ettha hotīti? Saḷāyatananirodhā, bhante, phassanirodho; evaṃ no ettha hoti– saḷāyatananirodhā phassanirodho”ti. “Nāmarūpanirodhā saḷāyatananirodhoti iti kho panetaṃ vuttaṃ; nāmarūpanirodhā nu kho, bhikkhave, saḷāyatananirodho, no vā, kathaṃ vā ettha hotī”ti? “Nāmarūpanirodhā, bhante, saḷāyatananirodho; evaṃ no ettha hoti – nāmarūpanirodhā saḷāyatananirodho”ti. “Viññāṇanirodhā nāmarūpanirodhoti iti kho panetaṃ vuttaṃ; viññāṇanirodhā nu kho, bhikkhave, nāmarūpanirodho, no vā, kathaṃ vā ettha hotī”ti? “Viññāṇanirodhā, bhante, nāmarūpanirodho; evaṃ no ettha hoti– viññāṇanirodhā nāmarūpanirodho”ti. “Saṅkhāranirodhā viññāṇanirodhoti iti kho panetaṃ vuttaṃ; saṅkhāranirodhā nu kho, bhikkhave, viññāṇanirodho, no vā, kathaṃ vā ettha hotī”ti? “Saṅkhāranirodhā, bhante viññāṇanirodho; evaṃ no ettha hoti– saṅkhāranirodhā viññāṇanirodho”ti. “Avijjānirodhā saṅkhāranirodhoti iti kho panetaṃ vuttaṃ; avijjānirodhā nu kho, bhikkhave, saṅkhāranirodho, no vā, kathaṃ vā ettha hotī”ti? “Avijjānirodhā, bhante, saṅkhāranirodho; evaṃ no ettha hoti– avijjānirodhā saṅkhāranirodho”ti.  
　　 406. “Sādhu, bhikkhave. Iti kho, bhikkhave, tumhepi evaṃ vadetha, ahampi evaṃ vadāmi– imasmiṃ asati idaṃ na hoti, imassa nirodhā idaṃ nirujjhati, yadidaṃ– avijjānirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti.  
　　 407. “Api nu tumhe, bhikkhave, evaṃ jānantā evaṃ passantā pubbantaṃ vā paṭidhāveyyātha– ‘ahesumha nu kho mayaṃ atītamaddhānaṃ, nanu kho ahesumha atītamaddhānaṃ, kiṃ nu kho ahesumha atītamaddhānaṃ, kathaṃ nu kho ahesumha atītamaddhānaṃ, kiṃ hutvā kiṃ ahesumha nu kho mayaṃ atītamaddhānan’”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā aparantaṃ vā paṭidhāveyyātha– bhavissāma nu kho mayaṃ anāgatamaddhānaṃ, nanu kho bhavissāma anāgatamaddhānaṃ, kiṃ nu kho bhavissāma anāgatamaddhānaṃ, kathaṃ nu kho bhavissāma anāgatamaddhānaṃ, kiṃ hutvā kiṃ bhavissāma nu kho mayaṃ anāgatamaddhānan”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā etarahi vā paccuppannamaddhānaṃ ajjhattaṃ kathaṃkathī assatha– ahaṃ nu khosmi, no nu khosmi, kiṃ nu khosmi, kathaṃ nu khosmi, ayaṃ nu kho satto kuto āgato, so kuhiṃgāmī bhavissatī”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā evaṃ vadeyyātha– satthā no garu, satthugāravena ca mayaṃ evaṃ vademā”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā evaṃ vadeyyātha– samaṇo evamāha, samaṇā ca nāma mayaṃ evaṃ vademā”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā aññaṃ satthāraṃ uddiseyyāthā”ti?  
　　 “No hetaṃ, bhante”.  
　　 “Api nu tumhe, bhikkhave, evaṃ jānantā evaṃ passantā yāni tāni puthusamaṇabrāhmaṇānaṃ vata kotūhalamaṅgalāni tāni sārato paccāgaccheyyāthā”ti?  
　　 “No hetaṃ, bhante”.  
　　 “Nanu, bhikkhave, yadeva tumhākaṃ sāmaṃ ñātaṃ sāmaṃ diṭṭhaṃ sāmaṃ viditaṃ, tadeva tumhe vadethā”ti.  
　　 “Evaṃ, bhante”.  
　　 “Sādhu, bhikkhave, upanītā kho me tumhe, bhikkhave, iminā sandiṭṭhikena dhammena akālikena ehipassikena opaneyyikena paccattaṃ veditabbena viññūhi. Sandiṭṭhiko ayaṃ, bhikkhave, dhammo akāliko ehipassiko opaneyyiko paccattaṃ veditabbo viññūhi– iti yantaṃ vuttaṃ, idametaṃ paṭicca vuttan”ti.  
　　 408. “Tiṇṇaṃ kho pana, bhikkhave, sannipātā gabbhassāvakkanti hoti. Idha mātāpitaro ca sannipatitā honti, mātā ca na utunī hoti, gandhabbo ca na paccupaṭṭhito hoti, neva tāva gabbhassāvakkanti hoti. Idha mātāpitaro ca sannipatitā honti, mātā ca utunī hoti, gandhabbo ca na paccupaṭṭhito hoti, neva tāva gabbhassāvakkanti hoti. Yato ca kho, bhikkhave, mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti– evaṃ tiṇṇaṃ sannipātā gabbhassāvakkanti hoti. Tamenaṃ, bhikkhave, mātā nava vā dasa vā māse gabbhaṃ kucchinā pariharati mahatā saṃsayena garubhāraṃ. Tamenaṃ, bhikkhave, mātā navannaṃ vā dasannaṃ vā māsānaṃ accayena vijāyati mahatā saṃsayena garubhāraṃ. Tamenaṃ jātaṃ samānaṃ sakena lohitena poseti. Lohitañhetaṃ, bhikkhave, ariyassa vinaye yadidaṃ mātuthaññaṃ. Sa kho so, bhikkhave, kumāro vuddhimanvāya indriyānaṃ paripākamanvāya yāni tāni kumārakānaṃ kīḷāpanakāni tehi kīḷati, seyyathidaṃ– vaṅkakaṃ ghaṭikaṃ mokkhacikaṃ ciṅgulakaṃ pattāḷhakaṃ rathakaṃ dhanukaṃ. Sa kho so, bhikkhave, kumāro vuddhimanvāya indriyānaṃ paripākamanvāya pañcahi kāmaguṇehi samappito samaṅgībhūto paricāreti – cakkhuviññeyyehi rūpehi iṭṭhehi kantehi manāpehi piyarūpehi kāmūpasaṃhitehi rajanīyehi, sotaviññeyyehi saddehi… ghānaviññeyyehi gandhehi… jivhāviññeyyehi rasehi… kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṃhitehi rajanīyehi.  
　　 409. “So cakkhunā rūpaṃ disvā piyarūpe rūpe sārajjati, appiyarūpe rūpe byāpajjati, anupaṭṭhitakāyasati ca viharati parittacetaso. Tañca cetovimuttiṃ paññāvimuttiṃ yathābhūtaṃ nappajānāti– yatthassa te pāpakā akusalā dhammā aparisesā nirujjhanti. So evaṃ anurodhavirodhaṃ samāpanno yaṃ kiñci vedanaṃ vedeti sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhati. Tassa taṃ vedanaṃ abhinandato abhivadato ajjhosāya tiṭṭhato uppajjati nandī Yā vedanāsu nandī tadupādānaṃ, tassupādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya piyarūpe dhamme sārajjati, appiyarūpe dhamme byāpajjati, anupaṭṭhitakāyasati ca viharati parittacetaso. Tañca cetovimuttiṃ paññāvimuttiṃ yathābhūtaṃ nappajānāti– yatthassa te pāpakā akusalā dhammā aparisesā nirujjhanti. So evaṃ anurodhavirodhaṃ samāpanno yaṃ kiñci vedanaṃ vedeti sukhaṃ vā dukkhaṃ vā adukkhamasukhaṃ vā, so taṃ vedanaṃ abhinandati abhivadati ajjhosāya tiṭṭhati. Tassa taṃ vedanaṃ abhinandato abhivadato ajjhosāya tiṭṭhato uppajjati nandī. Yā vedanāsu nandī tadupādānaṃ, tassupādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.  
　　 410. “Idha, bhikkhave, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ; kevalaparipuṇṇaṃ parisuddhaṃ brahmacariyaṃ pakāseti. Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā, kāsāyāni vatthāni acchādetvā, agārasmā anagāriyaṃ pabbajeyyan’”ti. So aparena samayena appaṃ vā bhogakkhandhaṃ pahāya, mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya, mahantaṃ vā ñātiparivaṭṭaṃ pahāya, kesamassuṃ ohāretvā, kāsāyāni vatthāni acchādetvā, agārasmā anagāriyaṃ pabbajati.  
　　 411. “So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati.  
　　 “Adinnādānaṃ pahāya adinnādānā paṭivirato hoti, dinnādāyī dinnapāṭikaṅkhī athenena sucibhūtena attanā viharati.  
　　 “Abrahmacariyaṃ pahāya brahmacārī hoti, ārācārī virato methunā gāmadhammā.  
　　 “Musāvādaṃ pahāya musāvādā paṭivirato hoti, saccavādī saccasandho theto paccayiko avisaṃvādako lokassa.  
　　 “Pisuṇaṃ vācaṃ pahāya pisuṇāya vācāya paṭivirato hoti– ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya. Iti bhinnānaṃ vā sandhātā, sahitānaṃ vā anuppadātā samaggārāmo samaggarato samagganandī, samaggakaraṇiṃ vācaṃ bhāsitā hoti.  
　　 “Pharusaṃ vācaṃ pahāya pharusāya vācāya paṭivirato hoti– yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti.  
　　 “Samphappalāpaṃ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena, sāpadesaṃ pariyantavatiṃ atthasaṃhitaṃ.  
　　 “So bījagāmabhūtagāmasamārambhā paṭivirato hoti, ekabhattiko hoti rattūparato, virato vikālabhojanā. Naccagītavāditavisūkadassanā paṭivirato hoti, mālāgandhavilepanadhāraṇamaṇḍanavibhūsanaṭṭhānā paṭivirato hoti, uccāsayanamahāsayanā paṭivirato hoti, jātarūparajatapaṭiggahaṇā paṭivirato hoti, āmakadhaññapaṭiggahaṇā paṭivirato hoti, āmakamaṃsapaṭiggahaṇā paṭivirato hoti, itthikumārikapaṭiggahaṇā paṭivirato hoti, dāsidāsapaṭiggahaṇā paṭivirato hoti, ajeḷakapaṭiggahaṇā paṭivirato hoti, kukkuṭasūkarapaṭiggahaṇā paṭivirato hoti, hatthigavāssavaḷavapaṭiggahaṇā paṭivirato hoti, khettavatthupaṭiggahaṇā paṭivirato hoti, dūteyyapahiṇagamanānuyogā paṭivirato hoti, kayavikkayā paṭivirato hoti, tulākūṭakaṃsakūṭamānakūṭā paṭivirato hoti, ukkoṭanavañcana-nikati-sāciyogā paṭivirato hoti, chedana-vadhabandhanaviparāmosa-ālopa-sahasākārā paṭivirato hoti .  
　　 “So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati samādāyeva pakkamati Seyyathāpi nāma pakkhī sakuṇo yena yeneva ḍeti sapattabhārova ḍeti, evameva bhikkhu santuṭṭho hoti kāyaparihārikena cīvarena, kucchiparihārikena piṇḍapātena. So yena yeneva pakkamati samādāyeva pakkamati. So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti.  
　　 “So cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ manindriye saṃvaraṃ āpajjati. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti.  
　　 “So abhikkante paṭikkante sampajānakārī hoti, ālokite vilokite sampajānakārī hoti samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.  
　　 412. “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato), iminā ca ariyena indriyasaṃvarena samannāgato, iminā ca ariyena satisampajaññena samannāgato, vivittaṃ senāsanaṃ bhajati– araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati pallaṅkaṃ ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti; byāpādapadosaṃ pahāya abyāpannacitto viharati, sabbapāṇabhūtahitānukampī, byāpādapadosā cittaṃ parisodheti; thīnamiddhaṃ pahāya vigatathīnamiddho viharati ālokasaññī, sato sampajāno, thīnamiddhā cittaṃ parisodheti; uddhaccakukkuccaṃ pahāya anuddhato viharati ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ pahāya tiṇṇavicikiccho viharati akathaṃkathī kusalesu dhammesu, vicikicchāya cittaṃ parisodheti.  
　　 413. “So ime pañca nīvaraṇe pahāya cetaso upakkilese paññāya dubbalīkaraṇe, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Puna caparaṃ, bhikkhave, bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ …pe… tatiyaṃ jhānaṃ …pe… catutthaṃ jhānaṃ upasampajja viharati.  
　　 414. “So cakkhunā rūpaṃ disvā piyarūpe rūpe na sārajjati, appiyarūpe rūpe na byāpajjati, upaṭṭhitakāyasati ca viharati appamāṇacetaso. Tañca cetovimuttiṃ paññāvimuttiṃ yathābhūtaṃ pajānāti– yatthassa te pāpakā akusalā dhammā aparisesā nirujjhanti. So evaṃ anurodhavirodhavippahīno yaṃ kiñci vedanaṃ vedeti, sukhaṃ vā dukkhaṃ vā adukkhamasukhaṃ vā, so taṃ vedanaṃ nābhinandati nābhivadati nājjhosāya tiṭṭhati. Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati. Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya piyarūpe dhamme na sārajjati, appiyarūpe dhamme na byāpajjati, upaṭṭhitakāyasati ca viharati appamāṇacetaso, tañca cetovimuttiṃ paññāvimuttiṃ yathābhūtaṃ pajānāti– yatthassa te pāpakā akusalā dhammā aparisesā nirujjhanti. So evaṃ anurodhavirodhavippahīno yaṃ kiñci vedanaṃ vedeti, sukhaṃ vā dukkhaṃ vā adukkhamasukhaṃ vā, so taṃ vedanaṃ nābhinandati nābhivadati nājjhosāya tiṭṭhati. Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati. Tassa nandīnirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti. Imaṃ kho me tumhe, bhikkhave, saṃkhittena taṇhāsaṅkhayavimuttiṃ dhāretha, sātiṃ pana bhikkhuṃ kevaṭṭaputtaṃ mahātaṇhājālataṇhāsaṅghāṭappaṭimukkan”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Mahātaṇhāsaṅkhayasuttaṃ niṭṭhitaṃ aṭṭhamaṃ.
