---
title: 中部9经：正见经
pubDate: 2026-01-11

categories: ['巴利三藏']
tags: [中部]
draft: false
---
我曾听闻：一时，世尊住在舍卫城祇树林给孤独园。在那儿，尊者舍利弗对比丘们说道：“贤友们，比丘们！”比丘们回答尊者舍利弗说：“贤友！”尊者舍利弗便说：

“贤友们，‘正见，正见’被如此称说。贤友们，圣弟子要达到什么程度才算是正见，其见地正直，对法具足不坏净信，已入此正法呢？”

“贤友，我们从很远的地方来，就是为了从尊者舍利弗处了解此说的含义。尊者舍利弗能自己阐明此说的含义是很好的。听了尊者舍利弗的讲解，比丘们会铭记在心。”

“既然如此，贤友们，你们仔细听，善加思惟，我将解说。”

“好的，贤友！”比丘们回答尊者舍利弗。尊者舍利弗便说：

“贤友们，当圣弟子了知不善，了知不善根；了知善，了知善根，贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为不善？何为不善根？何为善？何为善根？贤友们，杀生是不善，不与取是不善，邪淫是不善，妄语是不善，离间语是不善，恶口是不善，绮语是不善，贪欲是不善，瞋恚是不善，邪见是不善——贤友们，此被称为不善。

“贤友们，何为不善根？贪是不善根，瞋是不善根，痴是不善根——贤友们，此被称为不善根。

“贤友们，何为善？离杀生是善，离不与取是善，离邪淫是善，离妄语是善，离离间语是善，离恶口是善，离绮语是善，无贪是善，无瞋是善，正见是善——贤友们，此被称为善。

“贤友们，何为善根？无贪是善根，无瞋是善根，无痴是善根——贤友们，此被称为善根。

“贤友们，当圣弟子如此了知不善，如此了知不善根；如此了知善，如此了知善根，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们欢喜赞叹尊者舍利弗所说后，又问尊者舍利弗：“贤友，是否还有其他途径能使圣弟子是正见，其见地正直，对法具足不坏净信，已入此正法呢？”

“贤友，有。贤友们，当圣弟子了知食，了知食之集，了知食之灭，了知导向食灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为食？何为食之集？何为食之灭？何为导向食灭之道？贤友们，有这四种食，为了已生有情的住立，或为了求生者的扶助。哪四种呢？或粗或细的段食是第一，触是第二，意思是第三，识是第四。由渴爱集而有食集，由渴爱灭而有食灭，此八支圣道即是导向食灭之道，即：正见、正思惟、正语、正业、正命、正精进、正念、正定。

“贤友们，当圣弟子如此了知食，如此了知食之集，如此了知食之灭，如此了知导向食灭之道，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们欢喜赞叹尊者舍利弗所说后，又问尊者舍利弗：“贤友，是否还有其他途径能使圣弟子是正见，其见地正直，对法具足不坏净信，已入此正法呢？”

“贤友，有。贤友们，当圣弟子了知苦，了知苦之集，了知苦之灭，了知导向苦灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为苦？何为苦之集？何为苦之灭？何为导向苦灭之道？生亦是苦，老亦是苦，死亦是苦，愁、悲、苦、忧、恼亦是苦，与不喜欢的人在一起是苦，与喜欢的人分离是苦，所求不得亦是苦，简而言之，五取蕴是苦——贤友们，此被称为苦。

“贤友们，何为苦之集？即那导致再生、与喜贪俱、随处欢喜的渴爱，即：欲爱、有爱、无有爱——贤友们，此被称为苦之集。

“贤友们，何为苦之灭？即那渴爱的完全离贪、灭尽、舍弃、舍离、解脱、无执——贤友们，此被称为苦之灭。

“贤友们，何为导向苦灭之道？即此八支圣道，即：正见……（略）……正定——贤友们，此被称为导向苦灭之道。

“贤友们，当圣弟子如此了知苦，如此了知苦之集，如此了知苦之灭，如此了知导向苦灭之道，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们欢喜赞叹尊者舍利弗所说后，又问尊者舍利弗：“贤友，是否还有其他途径能使圣弟子是正见，其见地正直，对法具足不坏净信，已入此正法呢？”

“贤友，有。贤友们，当圣弟子了知老死，了知老死之集，了知老死之灭，了知导向老死灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为老死？何为老死之集？何为老死之灭？何为导向老死灭之道？

“贤友们，那些有情于各种有情聚中：衰老、衰朽、牙齿破损、头发变白、皮肤起皱、寿命减损、诸根成熟——贤友们，此被称为老。

“贤友们，那些有情从各种有情聚中：死亡、逝去、毁坏、消失、死没、死去、时间终结、蕴之毁坏、尸体舍弃、命根断绝——贤友们，此被称为死。

“如此，此老与此死——贤友们，此被称为老死。由生集而有老死集，由生灭而有老死灭，此八支圣道即是导向老死灭之道，即：正见……（略）……正定。

“贤友们，当圣弟子如此了知老死，如此了知老死之集，如此了知老死之灭，如此了知导向老死灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知生，了知生之集，了知生之灭，了知导向生灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为生？何为生之集？何为生之灭？何为导向生灭之道？贤友们，那些有情于各种有情聚中：出生、生起、入胎、显现、诸蕴现前、获得诸处——贤友们，此被称为生。由有集而有生集，由有灭而有生灭，此八支圣道即是导向生灭之道，即：正见……（略）……正定。

“贤友们，当圣弟子如此了知生，如此了知生之集，如此了知生之灭，如此了知导向生灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知有，了知有之集，了知有之灭，了知导向有灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为有？何为有之集？何为有之灭？何为导向有灭之道？贤友们，有这三种有：欲有、色有、无色有。由取集而有有集，由取灭而有有灭，此八支圣道即是导向有灭之道，即：正见……（略）……正定。

“贤友们，当圣弟子如此了知有，如此了知有之集，如此了知有之灭，如此了知导向有灭之道，他便完全舍弃贪随眠……（略）……成为苦的终结者。贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知取，了知取之集，了知取之灭，了知导向取灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为取？何为取之集？何为取之灭？何为导向取灭之道？贤友们，有这四种取：欲取、见取、戒禁取、我语取。由渴爱集而有取集，由渴爱灭而有取灭，此八支圣道即是导向取灭之道，即：正见……（略）……正定。

“贤友们，当圣弟子如此了知取，如此了知取之集，如此了知取之灭，如此了知导向取灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知渴爱，了知渴爱之集，了知渴爱之灭，了知导向渴爱灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为渴爱？何为渴爱之集？何为渴爱之灭？何为导向渴爱灭之道？贤友们，有这六种渴爱身：色渴爱、声渴爱、香渴爱、味渴爱、触渴爱、法渴爱。由受集而有渴爱集，由受灭而有渴爱灭，此八支圣道即是导向渴爱灭之道，即：正见……（略）……正定。

“贤友们，当圣弟子如此了知渴爱，如此了知渴爱之集，如此了知渴爱之灭，如此了知导向渴爱灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知受，了知受之集，了知受之灭，了知导向受灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为受？何为受之集？何为受之灭？何为导向受灭之道？贤友们，有这六种受身：眼触生受、耳触生受、鼻触生受、舌触生受、身触生受、意触生受。由触集而有受集，由触灭而有受灭，此八支圣道即是导向受灭之道，即：正见……（略）……正定。

“贤友们，当圣弟子如此了知受，如此了知受之集，如此了知受之灭，如此了知导向受灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知触，了知触之集，了知触之灭，了知导向触灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为触？何为触之集？何为触之灭？何为导向触灭之道？贤友们，有这六种触身：眼触、耳触、鼻触、舌触、身触、意触。由六处集而有触集，由六处灭而有触灭，此八支圣道即是导向触灭之道，即：正见……（略）……正定。

“贤友们，当圣弟子如此了知触，如此了知触之集，如此了知触之灭，如此了知导向触灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知六处，了知六处之集，了知六处之灭，了知导向六处灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为六处？何为六处之集？何为六处之灭？何为导向六处灭之道？贤友们，有这六种处：眼处、耳处、鼻处、舌处、身处、意处。由名色集而有六处集，由名色灭而有六处灭，此八支圣道即是导向六处灭之道，即：正见……（略）……正定。

“贤友们，当圣弟子如此了知六处，如此了知六处之集，如此了知六处之灭，如此了知导向六处灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知名色，了知名色之集，了知名色之灭，了知导向名色灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为名色？何为名色之集？何为名色之灭？何为导向名色灭之道？贤友们，受、想、思、触、作意——此被称为名。四大种，以及四大种所造色——此被称为色。如此，此名与此色——贤友们，此被称为名色。由识集而有名色集，由识灭而有名色灭，此八支圣道即是导向名色灭之道，即：正见……（略）……正定。

“贤友们，当圣弟子如此了知名色，如此了知名色之集，如此了知名色之灭，如此了知导向名色灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知识，了知识之集，了知识之灭，了知导向识灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为识？何为识之集？何为识之灭？何为导向识灭之道？贤友们，有这六种识身：眼识、耳识、鼻识、舌识、身识、意识。由行集而有识集，由行灭而有识灭，此八支圣道即是导向识灭之道，即：正见……（略）……正定。

“贤友们，当圣弟子如此了知识，如此了知识之集，如此了知识之灭，如此了知导向识灭之道，他便完全舍弃贪随眠……（略）……成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知行，了知行之集，了知行之灭，了知导向行灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为行？何为行之集？何为行之灭？何为导向行灭之道？贤友们，有这三种行：身行、语行、心行。由无明集而有行集，由无明灭而有行灭，此八支圣道即是导向行灭之道，即：正见……（略）……正定。

“贤友们，当圣弟子如此了知行，如此了知行之集，如此了知行之灭，如此了知导向行灭之道，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们……（略）……又问：“贤友，是否还有……（略）……”

“贤友，有。贤友们，当圣弟子了知无明，了知无明之集，了知无明之灭，了知导向无明灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为无明？何为无明之集？何为无明之灭？何为导向无明灭之道？贤友们，对苦无知，对苦之集无知，对苦之灭无知，对导向苦灭之道无知——贤友们，此被称为无明。由漏集而有无明集，由漏灭而有无明灭，此八支圣道即是导向无明灭之道，即：正见……（略）……正定。

“贤友们，当圣弟子如此了知无明，如此了知无明之集，如此了知无明之灭，如此了知导向无明灭之道，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

“好的，贤友！”那些比丘们欢喜赞叹尊者舍利弗所说后，又问尊者舍利弗：“贤友，是否还有其他途径能使圣弟子是正见，其见地正直，对法具足不坏净信，已入此正法呢？”

“贤友，有。贤友们，当圣弟子了知漏，了知漏之集，了知漏之灭，了知导向漏灭之道——贤友们，仅此便可以说圣弟子是正见，其见地正直，对法具足不坏净信，已入此正法。

“贤友们，何为漏？何为漏之集？何为漏之灭？何为导向漏灭之道？贤友们，有这三种漏：欲漏、有漏、无明漏。由无明集而有漏集，由无明灭而有漏灭，此八支圣道即是导向漏灭之道，即：正见……（略）……正定。

“贤友们，当圣弟子如此了知漏，如此了知漏之集，如此了知漏之灭，如此了知导向漏灭之道，他便完全舍弃贪随眠，除去瞋随眠，根除‘我慢’的见随眠，舍弃无明而生起明，于现法中成为苦的终结者——贤友们，仅此便可以说圣弟子是正见，其见地正直，对法具足不坏净信，已入此正法。”

尊者舍利弗说了此番话。那些比丘们欢喜赞叹尊者舍利弗所说。

正见经第九，完。  
巴利语经文  
MN.9/(9) Sammādiṭṭhisuttaṃ  
　　 89. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho āyasmā sāriputto bhikkhū āmantesi– “āvuso bhikkhave”ti. “Āvuso”ti kho te bhikkhū āyasmato sāriputtassa paccassosuṃ. Āyasmā sāriputto etadavoca–  
　　 “‘Sammādiṭṭhi sammādiṭṭhī’ti, āvuso, vuccati. Kittāvatā nu kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti?  
　　 “Dūratopi kho mayaṃ, āvuso, āgaccheyyāma āyasmato sāriputtassa santike etassa bhāsitassa atthamaññātuṃ. Sādhu vatāyasmantaṃyeva sāriputtaṃ paṭibhātu etassa bhāsitassa attho. Āyasmato sāriputtassa sutvā bhikkhū dhāressantī”ti. “Tena hi, āvuso, suṇātha, sādhukaṃ manasi karotha, bhāsissāmī”ti. “Evamāvuso”ti kho te bhikkhū āyasmato sāriputtassa paccassosuṃ. Āyasmā sāriputto etadavoca–  
　　 “Yato kho, āvuso, ariyasāvako akusalañca pajānāti, akusalamūlañca pajānāti, kusalañca pajānāti, kusalamūlañca pajānāti ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, akusalaṃ, katamaṃ akusalamūlaṃ, katamaṃ kusalaṃ, katamaṃ kusalamūlaṃ? Pāṇātipāto kho, āvuso, akusalaṃ, adinnādānaṃ akusalaṃ, kāmesumicchācāro akusalaṃ, musāvādo akusalaṃ, pisuṇā vācā akusalaṃ, pharusā vācā akusalaṃ, samphappalāpo akusalaṃ, abhijjhā akusalaṃ, byāpādo akusalaṃ, micchādiṭṭhi akusalaṃ– idaṃ vuccatāvuso akusalaṃ. Katamañcāvuso, akusalamūlaṃ? Lobho akusalamūlaṃ, doso akusalamūlaṃ, moho akusalamūlaṃ– idaṃ vuccatāvuso, akusalamūlaṃ.  
　　 “Katamañcāvuso kusalaṃ? Pāṇātipātā veramaṇī kusalaṃ, adinnādānā veramaṇī kusalaṃ, kāmesumicchācārā veramaṇī kusalaṃ, musāvādā veramaṇī kusalaṃ, pisuṇāya vācāya veramaṇī kusalaṃ, pharusāya vācāya veramaṇī kusalaṃ, samphappalāpā veramaṇī kusalaṃ, anabhijjhā kusalaṃ, abyāpādo kusalaṃ, sammādiṭṭhi kusalaṃ– idaṃ vuccatāvuso, kusalaṃ. Katamañcāvuso, kusalamūlaṃ? Alobho kusalamūlaṃ, adoso kusalamūlaṃ, amoho kusalamūlaṃ– idaṃ vuccatāvuso, kusalamūlaṃ.  
　　 “Yato kho, āvuso, ariyasāvako evaṃ akusalaṃ pajānāti, evaṃ akusalamūlaṃ pajānāti, evaṃ kusalaṃ pajānāti, evaṃ kusalamūlaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭhevadhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 90. “Sādhāvuso”ti kho te bhikkhū āyasmato sāriputtassa bhāsitaṃ abhinanditvā anumoditvā āyasmantaṃ sāriputtaṃ uttari pañhaṃ apucchuṃ – “siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti?  
　　 “Siyā, āvuso. Yato kho, āvuso, ariyasāvako āhārañca pajānāti, āhārasamudayañca pajānāti, āhāranirodhañca pajānāti, āhāranirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamo panāvuso, āhāro, katamo āhārasamudayo, katamo āhāranirodho, katamā āhāranirodhagāminī paṭipadā? Cattārome, āvuso, āhārā bhūtānaṃ vā sattānaṃ ṭhitiyā, sambhavesīnaṃ vā anuggahāya. Katame cattāro? Kabaḷīkāro āhāro oḷāriko vā sukhumo vā, phasso dutiyo, manosañcetanā tatiyā, viññāṇaṃ catutthaṃ. Taṇhāsamudayā āhārasamudayo, taṇhānirodhā āhāranirodho, ayameva ariyo aṭṭhaṅgiko maggo āhāranirodhagāminī paṭipadā, seyyathidaṃ– sammādiṭṭhi sammāsaṅkappo sammāvācā sammākammanto sammā-ājīvo sammāvāyāmo sammāsati sammāsamādhi’.  
　　 “Yato kho, āvuso, ariyasāvako evaṃ āhāraṃ pajānāti, evaṃ āhārasamudayaṃ pajānāti, evaṃ āhāranirodhaṃ pajānāti, evaṃ āhāranirodhagāminiṃ paṭipadaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭhevadhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 91. “Sādhāvuso”ti kho te bhikkhū āyasmato sāriputtassa bhāsitaṃ abhinanditvā anumoditvā āyasmantaṃ sāriputtaṃ uttari pañhaṃ apucchuṃ– “siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti?  
　　 “Siyā, āvuso. Yato kho, āvuso, ariyasāvako dukkhañca pajānāti, dukkhasamudayañca pajānāti, dukkhanirodhañca pajānāti, dukkhanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, dukkhaṃ, katamo dukkhasamudayo, katamo dukkhanirodho, katamā dukkhanirodhagāminī paṭipadā? Jātipi dukkhā, jarāpi dukkhā, maraṇampi dukkhaṃ, sokaparidevadukkhadomanassupāyāsāpi dukkhā, appiyehi sampayogopi dukkho, piyehi vippayogopi dukkho, yampicchaṃ na labhati tampi dukkhaṃ, saṃkhittena pañcupādānakkhandhā dukkhā– idaṃ vuccatāvuso, dukkhaṃ. Katamo cāvuso, dukkhasamudayo? Yāyaṃ taṇhā ponobbhavikā nandīrāgasahagatā tatratatrābhinandinī, seyyathidaṃ, kāmataṇhā bhavataṇhā vibhavataṇhā– ayaṃ vuccatāvuso, dukkhasamudayo. Katamo cāvuso, dukkhanirodho? Yo tassāyeva taṇhāya asesavirāganirodho cāgo paṭinissaggo mutti anālayo– ayaṃ vuccatāvuso, dukkhanirodho. Katamā cāvuso, dukkhanirodhagāminī paṭipadā? Ayameva ariyo aṭṭhaṅgiko maggo, seyyathidaṃ, sammādiṭṭhi …pe… sammāsamādhi– ayaṃ vuccatāvuso, dukkhanirodhagāminī paṭipadā.  
　　 “Yato kho, āvuso, ariyasāvako evaṃ dukkhaṃ pajānāti, evaṃ dukkhasamudayaṃ pajānāti, evaṃ dukkhanirodhaṃ pajānāti, evaṃ dukkhanirodhagāminiṃ paṭipadaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭhevadhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 92. “Sādhāvuso”ti kho te bhikkhū āyasmato sāriputtassa bhāsitaṃ abhinanditvā anumoditvā āyasmantaṃ sāriputtaṃ uttari pañhaṃ apucchuṃ– “siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti?  
　　 “Siyā, āvuso. Yato kho, āvuso, ariyasāvako jarāmaraṇañca pajānāti, jarāmaraṇasamudayañca pajānāti, jarāmaraṇanirodhañca pajānāti, jarāmaraṇa-nirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, jarāmaraṇaṃ, katamo jarāmaraṇasamudayo, katamo jarāmaraṇanirodho, katamā jarāmaraṇanirodhagāminī paṭipadā? Yā tesaṃ tesaṃ sattānaṃ tamhi tamhi sattanikāye jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko– ayaṃ vuccatāvuso, jarā. Katamañcāvuso, maraṇaṃ? Yā tesaṃ tesaṃ sattānaṃ tamhā tamhā sattanikāyā cuti cavanatā bhedo antaradhānaṃ maccu maraṇaṃ kālaṃkiriyā khandhānaṃ bhedo, kaḷevarassa nikkhepo, jīvitindriyassupacchedo– idaṃ vuccatāvuso, maraṇaṃ. Iti ayañca jarā idañca maraṇaṃ– idaṃ vuccatāvuso, jarāmaraṇaṃ. Jātisamudayā jarāmaraṇasamudayo, jātinirodhā jarāmaraṇanirodho, ayameva ariyo aṭṭhaṅgiko maggo jarāmaraṇanirodha-gāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ jarāmaraṇaṃ pajānāti, evaṃ jarāmaraṇasamudaṃ pajānāti, evaṃ jarāmaraṇanirodhaṃ pajānāti, evaṃ jarāmaraṇanirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 93. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako jātiñca pajānāti, jātisamudayañca pajānāti, jātinirodhañca pajānāti, jātinirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamā panāvuso, jāti, katamo jātisamudayo, katamo jātinirodho, katamā jātinirodhagāminī paṭipadā? Yā tesaṃ tesaṃ sattānaṃ tamhi tamhi sattanikāye jāti sañjāti okkanti abhinibbatti khandhānaṃ pātubhāvo, āyatanānaṃ paṭilābho– ayaṃ vuccatāvuso, jāti. Bhavasamudayā jātisamudayo, bhavanirodhā jātinirodho, ayameva ariyo aṭṭhaṅgiko maggo jātinirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ jātiṃ pajānāti, evaṃ jātisamudayaṃ pajānāti, evaṃ jātinirodhaṃ pajānāti, evaṃ jātinirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 94. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako bhavañca pajānāti, bhavasamudayañca pajānāti, bhavanirodhañca pajānāti, bhavanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamo panāvuso, bhavo, katamo bhavasamudayo, katamo bhavanirodho, katamā bhavanirodhagāminī paṭipadā? Tayome, āvuso, bhavā– kāmabhavo, rūpabhavo, arūpabhavo. Upādānasamudayā bhavasamudayo, upādānanirodhā bhavanirodho, ayameva ariyo aṭṭhaṅgiko maggo bhavanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ bhavaṃ pajānāti, evaṃ bhavasamudayaṃ pajānāti, evaṃ bhavanirodhaṃ pajānāti, evaṃ bhavanirodha-gāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti. Ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 95. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako upādānañca pajānāti, upādānasamudayañca pajānāti, upādānanirodhañca pajānāti, upādānanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, upādānaṃ, katamo upādānasamudayo, katamo upādānanirodho, katamā upādānanirodhagāminī paṭipadā? Cattārimāni, āvuso, upādānāni kāmupādānaṃ, diṭṭhupādānaṃ, sīlabbatupādānaṃ, attavādupādānaṃ. Taṇhāsamudayā upādānasamudayo, taṇhānirodhā upādānanirodho, ayameva ariyo aṭṭhaṅgiko maggo upādānanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ upādānaṃ pajānāti, evaṃ upādānasamudayaṃ pajānāti, evaṃ upādānanirodhaṃ pajānāti, evaṃ upādānanirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 96. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako taṇhañca pajānāti, taṇhāsamudayañca pajānāti, taṇhānirodhañca pajānāti, taṇhānirodhagāminiṃ paṭipadañca pajānāti – ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamā panāvuso, taṇhā, katamo taṇhāsamudayo, katamo taṇhānirodho, katamā taṇhānirodhagāminī paṭipadā? Chayime, āvuso, taṇhākāyā– rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā. Vedanāsamudayā taṇhāsamudayo, vedanānirodhā taṇhānirodho, ayameva ariyo aṭṭhaṅgiko maggo taṇhānirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ taṇhaṃ pajānāti, evaṃ taṇhāsamudayaṃ pajānāti, evaṃ taṇhānirodhaṃ pajānāti, evaṃ taṇhānirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 97. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako vedanañca pajānāti, vedanāsamudayañca pajānāti, vedanānirodhañca pajānāti, vedanānirodhagāminiṃ paṭipadañca pajānāti – ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamā panāvuso, vedanā, katamo vedanāsamudayo, katamo vedanānirodho, katamā vedanānirodhagāminī paṭipadā? Chayime, āvuso, vedanākāyā– cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā. Phassasamudayā vedanāsamudayo, phassanirodhā vedanānirodho, ayameva ariyo aṭṭhaṅgiko maggo vedanānirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ vedanaṃ pajānāti, evaṃ vedanāsamudayaṃ pajānāti, evaṃ vedanānirodhaṃ pajānāti, evaṃ vedanānirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 98. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako phassañca pajānāti, phassasamudayañca pajānāti, phassanirodhañca pajānāti, phassanirodhagāminiṃ paṭipadañca pajānāti – ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamo panāvuso, phasso, katamo phassasamudayo, katamo phassanirodho, katamā phassanirodhagāminī paṭipadā? Chayime, āvuso, phassakāyā– cakkhusamphasso, sotasamphasso ghānasamphasso, jivhāsamphasso, kāyasamphasso, manosamphasso. Saḷāyatanasamudayā phassasamudayo, saḷāyatananirodhā phassanirodho, ayameva ariyo aṭṭhaṅgiko maggo phassanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ phassaṃ pajānāti, evaṃ phassasamudayaṃ pajānāti, evaṃ phassanirodhaṃ pajānāti, evaṃ phassanirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 99. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako saḷāyatanañca pajānāti, saḷāyatanasamudayañca pajānāti, saḷāyatananirodhañca pajānāti, saḷāyatananirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, saḷāyatanaṃ, katamo saḷāyatanasamudayo, katamo saḷāyatananirodho, katamā saḷāyatananirodhagāminī paṭipadā Chayimāni, āvuso, āyatanāni – cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ. Nāmarūpasamudayā saḷāyatanasamudayo, nāmarūpanirodhā saḷāyatananirodho, ayameva ariyo aṭṭhaṅgiko maggo saḷāyatananirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ saḷāyatanaṃ pajānāti, evaṃ saḷāyatanasamudayaṃ pajānāti, evaṃ saḷāyatananirodhaṃ pajānāti evaṃ saḷāyatananirodhagāminiṃ paṭipadaṃ pajānāti, so sabbaso rāgānusayaṃ pahāya..pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 100. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako nāmarūpañca pajānāti, nāmarūpasamudayañca pajānāti, nāmarūpanirodhañca pajānāti, nāmarūpanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, nāmarūpaṃ, katamo nāmarūpasamudayo, katamo nāmarūpanirodho, katamā nāmarūpanirodhagāminī paṭipadā? Vedanā, saññā, cetanā, phasso, manasikāro idaṃ vuccatāvuso, nāmaṃ; cattāri ca mahābhūtāni, catunnañca mahābhūtānaṃ upādāyarūpaṃ– idaṃ vuccatāvuso, rūpaṃ. Iti idañca nāmaṃ idañca rūpaṃ– idaṃ vuccatāvuso, nāmarūpaṃ. Viññāṇasamudayā nāmarūpasamudayo, viññāṇanirodhā nāmarūpanirodho, ayameva ariyo aṭṭhaṅgiko maggo nāmarūpanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ nāmarūpaṃ pajānāti, evaṃ nāmarūpasamudayaṃ pajānāti, evaṃ nāmarūpanirodhaṃ pajānāti, evaṃ nāmarūpanirodhagāminiṃ paṭipadaṃ pajānāti, so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 101. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako viññāṇañca pajānāti, viññāṇasamudayañca pajānāti, viññāṇanirodhañca pajānāti, viññāṇanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamaṃ panāvuso, viññāṇaṃ, katamo viññāṇasamudayo, katamo viññāṇanirodho, katamā viññāṇanirodhagāminī paṭipadā? Chayime, āvuso, viññāṇakāyā– cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manoviññāṇaṃ. Saṅkhārasamudayā viññāṇasamudayo, saṅkhāranirodhā viññāṇanirodho, ayameva ariyo aṭṭhaṅgiko maggo viññāṇanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ viññāṇaṃ pajānāti, evaṃ viññāṇasamudayaṃ pajānāti, evaṃ viññāṇanirodhaṃ pajānāti, evaṃ viññāṇanirodhagāminiṃ paṭipadaṃ pajānāti so sabbaso rāgānusayaṃ pahāya …pe… dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 102. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako saṅkhāre ca pajānāti, saṅkhārasamudayañca pajānāti, saṅkhāranirodhañca pajānāti, saṅkhāranirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katame panāvuso, saṅkhārā, katamo saṅkhārasamudayo, katamo saṅkhāranirodho, katamā saṅkhāranirodhagāminī paṭipadā? Tayome, āvuso, saṅkhārā– kāyasaṅkhāro, vacīsaṅkhāro, cittasaṅkhāro. Avijjāsamudayā saṅkhārasamudayo, avijjānirodhā saṅkhāranirodho, ayameva ariyo aṭṭhaṅgiko maggo saṅkhāranirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ saṅkhāre pajānāti, evaṃ saṅkhārasamudayaṃ pajānāti, evaṃ saṅkhāranirodhaṃ pajānāti, evaṃ saṅkhāranirodhagāminiṃ paṭipadaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭheva dhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 103. “Sādhāvuso”ti kho …pe… apucchuṃ– siyā panāvuso …pe… “siyā, āvuso. Yato kho, āvuso, ariyasāvako avijjañca pajānāti, avijjāsamudayañca pajānāti, avijjānirodhañca pajānāti, avijjānirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamā panāvuso, avijjā, katamo avijjāsamudayo, katamo avijjānirodho, katamā avijjānirodhagāminī paṭipadā? Yaṃ kho, āvuso, dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ, dukkhanirodhagāminiyā paṭipadāya aññāṇaṃ– ayaṃ vuccatāvuso, avijjā. Āsavasamudayā avijjāsamudayo, āsavanirodhā avijjānirodho, ayameva ariyo aṭṭhaṅgiko maggo avijjānirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ avijjaṃ pajānāti, evaṃ avijjāsamudayaṃ pajānāti, evaṃ avijjānirodhaṃ pajānāti, evaṃ avijjānirodhagāminiṃ paṭipadaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭheva dhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 104. “Sādhāvuso”ti kho te bhikkhū āyasmato sāriputtassa bhāsitaṃ abhinanditvā anumoditvā āyasmantaṃ sāriputtaṃ uttari pañhaṃ apucchuṃ– “siyā panāvuso, aññopi pariyāyo yathā ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhamman”ti?  
　　 “Siyā, āvuso. Yato kho, āvuso, ariyasāvako āsavañca pajānāti, āsavasamudayañca pajānāti, āsavanirodhañca pajānāti, āsavanirodhagāminiṃ paṭipadañca pajānāti– ettāvatāpi kho, āvuso, ariyasāvako sammādiṭṭhi hoti, ujugatāssa diṭṭhi, dhamme aveccappasādena samannāgato, āgato imaṃ saddhammaṃ. Katamo panāvuso, āsavo, katamo āsavasamudayo, katamo āsavanirodho, katamā āsavanirodhagāminī paṭipadāti? Tayome, āvuso, āsavā – kāmāsavo, bhavāsavo, avijjāsavo. Avijjāsamudayā āsavasamudayo, avijjānirodhā āsavanirodho, ayameva ariyo aṭṭhaṅgiko maggo āsavanirodhagāminī paṭipadā, seyyathidaṃ– sammādiṭṭhi …pe… sammāsamādhi.  
　　 “Yato kho, āvuso, ariyasāvako evaṃ āsavaṃ pajānāti, evaṃ āsavasamudayaṃ pajānāti, evaṃ āsavanirodhaṃ pajānāti, evaṃ āsavanirodhagāminiṃ paṭipadaṃ pajānāti, so sabbaso rāgānusayaṃ pahāya, paṭighānusayaṃ paṭivinodetvā, ‘asmī’ti diṭṭhimānānusayaṃ samūhanitvā, avijjaṃ pahāya vijjaṃ uppādetvā, diṭṭheva dhamme dukkhassantakaro hoti– ettāvatāpi kho, āvuso, ariyasāvako sammādiṭṭhi hoti ujugatāssa diṭṭhi, dhamme aveccappasādena samannāgato, āgato imaṃ saddhamman”ti.  
　　 Idamavocāyasmā sāriputto. Attamanā te bhikkhū āyasmato sāriputtassa bhāsitaṃ abhinandunti.  
　　 Sammādiṭṭhisuttaṃ niṭṭhitaṃ navamaṃ.



