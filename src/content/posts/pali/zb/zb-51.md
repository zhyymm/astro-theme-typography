---
title: 中部51经：犍达罗迦经
pubDate: 2026-01-13
categories: ['巴利三藏']
tags: [中部]
draft: false
---

礼敬世尊、阿罗汉、正等正觉者
我曾这样听闻：一时，世尊与大比丘僧团俱，住瞻波国揭伽罗莲池岸。于是，象师之子佩沙与游方者犍达罗迦诣世尊处。诣已，象师之子佩沙礼敬世尊，坐于一旁。游方者犍达罗迦与世尊互相问候。问候完毕，他站立一旁。站立一旁的游方者犍达罗迦环顾默然的比丘僧团，然后对世尊说：“奇哉，乔达摩尊者！妙哉，乔达摩尊者！乔达摩尊者将比丘僧团引导得多么好啊！过去世的阿罗汉、正等正觉者们，也正是如此引导比丘僧团的，正如乔达摩尊者现在所引导的比丘僧团一样。未来世的阿罗汉、正等正觉者们，也正是如此引导比丘僧团的，正如乔达摩尊者现在所引导的比丘僧团一样。”

“正是如此，犍达罗迦，正是如此。犍达罗迦，过去世的阿罗汉、正等正觉者们，也正是如此引导比丘僧团的，正如我现在所引导的比丘僧团一样。犍达罗迦，未来世的阿罗汉、正等正觉者们，也正是如此引导比丘僧团的，正如我现在所引导的比丘僧团一样。

“犍达罗迦，在此比丘僧团中，有阿罗汉比丘，诸漏已尽，梵行已立，所作已办，重担已卸，已证得自身之义，有分之结已尽，以正智而解脱。犍达罗迦，在此比丘僧团中，也有学人，戒行不断，行为不辍，具足智慧，具足智慧之行；他们安住于四念住，心善安住。哪四种呢？在此，犍达罗迦，比丘于身随观身而住，精勤、正知、具念，去除世间的贪欲和忧恼；于受随观受而住，精勤、正知、具念，去除世间的贪欲和忧恼；于心随观心而住，精勤、正知、具念，去除世间的贪欲和忧恼；于法随观法而住，精勤、正知、具念，去除世间的贪欲和忧恼。”

听闻此言，象师之子佩沙对世尊说：“奇哉，世尊！妙哉，世尊！世尊对这四念住的善说，是为了众生的清净，超越愁悲，灭除苦恼，证得正道，现证涅槃。世尊，我们居家白衣，也时常在四念住中善安住其心。世尊，我们于身随观身而住，精勤、正知、具念，去除世间的贪欲和忧恼；于受随观受而住，精勤、正知、具念，去除世间的贪欲和忧恼；于心随观心而住，精勤、正知、具念，去除世间的贪欲和忧恼；于法随观法而住，精勤、正知、具念，去除世间的贪欲和忧恼。奇哉，世尊！妙哉，世尊！世尊在如此混杂的人群中，在如此污秽的人群中，在如此虚伪的人群中，知晓众生之利弊。世尊，人类是深奥难测的；世尊，牲畜是浅显易懂的。世尊，我能训练大象。它在瞻波往返之间，会显露出所有的欺诈、狡猾、曲折、邪僻。但世尊，我们的奴隶、仆人、佣工，他们的身体表现与言语不同，他们的心念又不同。奇哉，世尊！妙哉，世尊！世尊在如此混杂的人群中，在如此污秽的人群中，在如此虚伪的人群中，知晓众生之利弊。世尊，人类是深奥难测的；世尊，牲畜是浅显易懂的。”

“正是如此，佩沙，正是如此。佩沙，人类是深奥难测的；佩沙，牲畜是浅显易懂的。佩沙，世间有四种人。哪四种呢？在此，佩沙，有的人是自虐者，致力于自苦自恼；在此，佩沙，有的人是他虐者，致力于苦恼他人；在此，佩沙，有的人是自虐又他虐者，既致力于自苦自恼，又致力于苦恼他人；在此，佩沙，有的人是不自虐不他虐者，他既不自苦自恼，也不苦恼他人。他现世已无欲、涅槃、清凉、感受乐受，以梵心而住。佩沙，这四种人中，哪一种人能使你的心感到满意呢？”

“世尊，那自虐者，致力于自苦自恼的人，不能使我的心满意。世尊，那他虐者，致力于苦恼他人的人，也不能使我的心满意。世尊，那自虐又他虐者，既致力于自苦自恼又致力于苦恼他人的人，也不能使我的心满意。世尊，那不自虐不他虐者，他既不自苦自恼，也不苦恼他人，他现世已无欲、涅槃、清凉、感受乐受，以梵心而住——唯有这种人能使我的心满意。”

“佩沙，为什么这三种人不能使你的心满意呢？”“世尊，那自虐者，致力于自苦自恼的人，他折磨、苦恼自己这个爱好安乐、厌恶痛苦的人——因此，这种人不能使我的心满意。世尊，那他虐者，致力于苦恼他人的人，他折磨、苦恼他人这个爱好安乐、厌恶痛苦的人——因此，这种人不能使我的心满意。世尊，那自虐又他虐者，既致力于自苦自恼又致力于苦恼他人的人，他折磨、苦恼自己和他人这两个爱好安乐、厌恶痛苦的人——因此，这种人不能使我的心满意。世尊，那不自虐不他虐者，他既不自苦自恼，也不苦恼他人，他现世已无欲、涅槃、清凉、感受乐受，以梵心而住；他既不折磨自己，也不苦恼他人这两个爱好安乐、厌恶痛苦的人——因此，这种人能使我的心满意。世尊，现在我们该走了，我们有很多事情要做。”“佩沙，请你随你认为合适的时间去吧。”于是，象师之子佩沙欢喜、随喜世尊所说，从座位上起身，礼敬世尊，右绕后离去。

于是，世尊在象师之子佩沙离去不久，对比丘们说：“比丘们，象师之子佩沙是贤者；比丘们，象师之子佩沙有大智慧。比丘们，如果象师之子佩沙能再坐一会儿，直到我详细地解说这四种人，那他就会获得极大的利益。然而，比丘们，即便如此，象师之子佩沙也已获得极大的利益了。”“世尊，现在正是时候；善逝，现在正是时候，愿世尊详细地解说这四种人。比丘们听了世尊的解说，将会受持。”“那么，比丘们，你们谛听，善加作意，我将要说。”“世尊，是的。”那些比丘应允世尊。世尊说：

“比丘们，哪一种人是自虐者，致力于自苦自恼呢？在此，比丘们，有的人是裸体行者，行为放荡，用手舔食，不接受‘请来’，不接受‘请住’；不从锅口接受，不从碗口接受，不接受两根木棍之间的食物，不接受两人同时进食的食物，不接受孕妇的食物，不接受哺乳妇女的食物，不接受与男人同居妇女的食物，不接受在聚餐中的食物，不接受有狗站在那里或苍蝇成群飞舞的地方的食物；不饮鱼肉，不饮酒浆，不饮米汁。他或只在一户人家乞食，只吃一口；或在两户人家乞食，只吃两口……乃至或在七户人家乞食，只吃七口；他或以一次施食为生，或以两次施食为生……乃至或以七次施食为生；或一日进食一次，或两日进食一次……乃至或七日进食一次——如此，他致力于半月轮流进食的修行。他或以蔬菜为食，或以稗米为食，或以野米为食，或以糠秕为食，或以焦米为食，或以麸皮为食，或以米浆为食，或以油渣为食，或以草为食，或以牛粪为食；他或以树根树果为食，只吃掉落的果实。他或穿粗麻布，或穿细麻布，或穿尸衣，或穿粪扫衣，或穿树皮衣，或穿羚羊皮，或穿羚羊皮条，或穿吉祥草衣，或穿树皮衣，或穿木片衣，或穿头发披盖，或穿动物毛披盖，或穿猫头鹰翅膀。他或拔除头发胡须，致力于拔除头发胡须的修行；他或站立不动，拒绝坐下；或蹲踞着，致力于蹲踞苦行；或卧于有刺之床，卧于有刺之处；他或致力于日三次沐浴的修行——如此，他致力于多种苦身、恼身、热身、恼身之修行。比丘们，这种人被称为自虐者，致力于自苦自恼。

“比丘们，哪一种人是他虐者，致力于苦恼他人呢？在此，比丘们，有的人是屠羊者、屠猪者、猎鸟者、猎兽者、渔夫、盗贼、杀人犯、屠牛者、狱吏，或者其他任何残忍的职业。比丘们，这种人被称为他虐者，致力于苦恼他人。

“比丘们，哪一种人是自虐又他虐者，既致力于自苦自恼又致力于苦恼他人呢？在此，比丘们，有的人是刹帝利灌顶王，或者是婆罗门大富豪。他命令人在城市东边建造一座新的集会堂，然后剃除头发胡须，穿上粗糙的羚羊皮，用酥油涂抹全身，用鹿角挠背，与王后和婆罗门祭司一同进入新的集会堂。他在未经铺设的地上，用青草覆盖着，卧在那里。他以一头小牛崽母牛的一个乳房的奶水为生，王后以第二个乳房的奶水为生，婆罗门祭司以第三个乳房的奶水为生，他用第四个乳房的奶水祭火，剩余的奶水小牛崽为生。他如此说：‘为了祭祀，杀掉多少公牛！为了祭祀，杀掉多少小公牛！为了祭祀，杀掉多少小母牛！为了祭祀，杀掉多少山羊！为了祭祀，杀掉多少绵羊！为了祭祀，杀掉多少马！（原文缺失）为了制作祭柱，砍伐多少树木！为了制作祭草，割取多少吉祥草！’那些他的奴隶、仆人、佣工，受到棍棒威胁，受到恐吓，泪流满面，哭泣着做祭祀准备。比丘们，这种人被称为自虐又他虐者，既致力于自苦自恼又致力于苦恼他人。

“比丘们，哪一种人是不自虐不他虐者，他既不自苦自恼，也不苦恼他人，他现世已无欲、涅槃、清凉、感受乐受，以梵心而住呢？在此，比丘们，如来出现于世，是阿罗汉，正等正觉者，明行足，善逝，世间解，无上士，调御丈夫，天人师，佛，世尊。他自己亲证、作证、宣说此世间，包括天界、魔界、梵天界，以及沙门、婆罗门、天人、人类。他所说法，初善、中善、后善，具足文义，宣说圆满清净的梵行。居士或居士子，或生于其他家族的人，听闻此法。听闻此法后，他对如来生起信心。他具足此信心后，如此思惟：‘居家生活是束缚，是尘垢之道；出家生活是空旷之地。居家生活者要修习完全圆满、完全清净、如贝壳般洁净的梵行，是不容易的。不如我剃除头发胡须，披上袈裟衣，从家中出家，过无家生活。’他在后来某个时候，舍弃少量或大量的财产，舍弃少量或大量的亲属，剃除头发胡须，披上袈裟衣，从家中出家，过无家生活。

“他如此出家后，遵守比丘的学处和生计，断除杀生，远离杀生，放下棍棒，放下刀杖，有惭有愧，怀有慈悲心，对一切有情众生怀有利益和悲悯。断除不与取，远离不与取，只取别人给的，期望别人给的，以清净的心生活。断除不梵行，修梵行，远离淫欲、俗法。断除妄语，远离妄语，说真实语，遵守承诺，可靠，可信，不欺骗世人。断除离间语，远离离间语，不在此处听闻彼处说以离间他人，也不在彼处听闻此处说以离间他人——如此，他或能使分离者和合，或能使和合者更加和睦，他喜爱和睦，乐于和睦，喜悦和睦，说和睦之语。断除粗恶语，远离粗恶语，他说柔软语、悦耳语、可爱语、动心语、文明语、大众所喜爱的语。断除杂秽语，远离杂秽语，他说适时语、真实语、有义语、法语、律语，他所说的言语有储藏，适时，有教训，有界限，与利益相应。他远离毁坏种子和植物，只吃一餐，夜间停止，远离非时食；远离观赏歌舞伎乐；远离佩戴花鬘、香料、涂抹，装饰打扮之处；远离高床大床；远离接受金银；远离接受生谷物；远离接受生肉；远离接受妇女儿童；远离接受男仆女仆；远离接受山羊绵羊；远离接受鸡猪；远离接受象牛马驹；远离接受田地房产；远离从事信使差役；远离买卖；远离称量作弊、伪造钱币、量器作弊；远离贿赂、欺骗、诡计、诈骗；远离切割、杀戮、捆绑、劫掠、强暴。

“他满足于足以维持身体的衣服，足以维持生命的食物。他无论走到哪里，都只带走这些。就像鸟儿无论飞到哪里，都只带着翅膀飞翔一样；比丘也满足于足以维持身体的衣服，足以维持生命的食物。他无论走到哪里，都只带走这些。他具足此圣戒蕴，内心感受无过失之乐。

“他以眼见色，不取相，不取随形好。凡是眼根没有防护，就会被贪欲和忧恼等恶不善法所侵袭，他为防护眼根而努力，守护眼根，在眼根上修习防护。以耳闻声……乃至以鼻嗅香……乃至以舌尝味……乃至以身触觉……乃至以意知法，不取相，不取随形好。凡是意根没有防护，就会被贪欲和忧恼等恶不善法所侵袭，他为防护意根而努力，守护意根，在意根上修习防护。他具足此圣根防护，内心感受无恼害之乐。

“他前进后退时，正知而行；环视顾盼时，正知而行；屈伸肢体时，正知而行；穿着僧伽梨衣、持钵、穿衣时，正知而行；饮食嚼尝时，正知而行；大小便利时，正知而行；行走站立坐卧醒时，言语默然时，正知而行。

“他具足此圣戒蕴，具足此圣知足，具足此圣根防护，具足此圣正念正知，他前往僻静的住处：森林、树下、山岳、山谷、山洞、墓地、林间、露地、草堆。他饭后从乞食归来，盘腿而坐，端正身体，把正念置于前方。他舍弃世间的贪欲，以离贪欲之心而住，使心清净远离贪欲；舍弃嗔恚恶念，以无嗔恚之心而住，对一切有情众生怀有利益和悲悯，使心清净远离嗔恚恶念；舍弃昏沉睡眠，以远离昏沉睡眠之心而住，观光明相，正念正知，使心清净远离昏沉睡眠；舍弃掉举恶作，以无掉举之心而住，内心寂静，使心清净远离掉举恶作；舍弃疑，以超越疑之心而住，对善法无疑惑，使心清净远离疑。

“他舍弃这五盖，即心的杂染，智慧的削弱，离欲、离不善法，有寻有伺，离生喜乐，证入并安住于初禅；寻伺寂灭，内心清净，心一境性，无寻无伺，定生喜乐，证入并安住于第二禅；喜乐离染，住于舍心，正念正知，身体感受乐受，贤圣们说：‘他住于舍心、正念、乐住’，证入并安住于第三禅；舍乐舍苦，先前的喜忧灭尽，不苦不乐，由舍念清净，证入并安住于第四禅。

“他的心如此得定，清净，明亮，无垢，离垢，柔软，堪能，安住，不动，他将心导向宿命智。他忆念多种宿命，即一生、二生、三生、四生、五生、十生、二十生、三十生、四十生、五十生、一百生、一千生、十万生，以及无数劫的坏劫、无数劫的成劫、无数劫的坏成劫：‘我在彼处有此名、此姓、此身色、此食物、此苦乐受、此寿量，我从彼处死后，生于此处；在此处也有此名、此姓、此身色、此食物、此苦乐受、此寿量，我从此处死后，生于此处。’如此，他忆念多种宿命，具足相状，具足处所。

“他的心如此得定，清净，明亮，无垢，离垢，柔软，堪能，安住，不动，他将心导向众生生死智。他以清净超越人眼的天眼，看见众生死去、出生，卑贱、高贵，美貌、丑陋，善趣、恶趣，他了知众生随业而行：‘这些众生具足身恶行，具足语恶行，具足意恶行，诽谤圣者，持邪见，行邪见之业，他们身坏命终，堕入恶趣、恶道、地狱。而这些众生具足身善行，具足语善行，具足意善行，不诽谤圣者，持正见，行正见之业，他们身坏命终，生于善趣、天界。’如此，他以清净超越人眼的天眼，看见众生死去、出生，卑贱、高贵，美貌、丑陋，善趣、恶趣，他了知众生随业而行。

1“他的心如此得定，清净，明亮，无垢，离垢，柔软，堪能，安住，不动，他将心导向漏尽智。他如实了知‘这是苦’。他如实了知‘这是苦的集起’。他如实了知‘这是苦的灭尽’。他如实了知‘这是导向苦灭尽之道’。他如实了知‘这些是漏’。他如实了知‘这是漏的集起’。他如实了知‘这是漏的灭尽’。他如实了知‘这是导向漏灭尽之道’。当他如此知、如此见时，他的心从欲漏中解脱，从有漏中解脱，从无明漏中解脱。当解脱时，他有解脱智：‘生死已尽，梵行已立，所作已办，不再有此存在。’比丘们，这种人被称为不自虐不他虐者，他既不自苦自恼，也不苦恼他人。他现世已无欲、涅槃、清凉、感受乐受，以梵心而住。”

世尊如是说。那些比丘心生欢喜，随喜世尊所说。

犍达罗迦经第一终。  
巴利语经文  
Namo tassa bhagavato arahato sammāsambuddhassa.  
Majjhimanikāye  
Majjhimapaṇṇāsapāḷi  
　　 1. Gahapativaggo  
MN.51/(1) Kandarakasuttaṃ  
　　 1. Evaṃ me sutaṃ– ekaṃ samayaṃ bhagavā campāyaṃ viharati gaggarāya pokkharaṇiyā tīre mahatā bhikkhusaṅghena saddhiṃ. Atha kho pesso ca hatthārohaputto kandarako ca paribbājako yena bhagavā tenupasaṅkamiṃsu; upasaṅkamitvā pesso hatthārohaputto bhagavantaṃ abhivādetvā ekamantaṃ nisīdi. Kandarako pana paribbājako bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. Ekamantaṃ ṭhito kho kandarako paribbājako tuṇhībhūtaṃ tuṇhībhūtaṃ bhikkhusaṅghaṃ anuviloketvā bhagavantaṃ etadavoca– “acchariyaṃ bho gotama, abbhutaṃ, bho gotama, yāvañcidaṃ bhotā gotamena sammā bhikkhusaṅgho paṭipādito! Yepi te, bho gotama, ahesuṃ atītamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādesuṃ– seyyathāpi etarahi bhotā gotamena sammā bhikkhusaṅgho paṭipādito. Yepi te, bho gotama, bhavissanti anāgatamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādessanti– seyyathāpi etarahi bhotā gotamena sammā bhikkhusaṅgho paṭipādito”ti.  
　　 2. “Evametaṃ kandaraka, evametaṃ, kandaraka. Yepi te, kandaraka, ahesuṃ atītamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādesuṃ– seyyathāpi etarahi mayā sammā bhikkhusaṅgho paṭipādito. Yepi te, kandaraka, bhavissanti anāgatamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādessanti– seyyathāpi etarahi mayā sammā bhikkhusaṅgho paṭipādito.  
　　 “Santi hi, kandaraka, bhikkhū imasmiṃ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññā vimuttā. Santi hi, kandaraka, bhikkhū imasmiṃ bhikkhusaṅghe sekkhā santatasīlā santatavuttino nipakā nipakavuttino; te catūsu satipaṭṭhānesu suppatiṭṭhitacittā viharanti. Katamesu catūsu? Idha, kandaraka, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu vedanānupassī viharati ātāpī sampajāno satimā, vineyya loke abhijjhādomanassaṃ; citte cittānupassī viharati ātāpī sampajāno satimā, vineyya loke abhijjhādomanassaṃ; dhammesu dhammānupassī viharati ātāpī sampajāno satimā, vineyya loke abhijjhādomanassan”ti.  
　　 3. Evaṃ vutte, pesso hatthārohaputto bhagavantaṃ etadavoca– “acchariyaṃ, bhante, abbhutaṃ, bhante! Yāva supaññattā cime, bhante, bhagavatā cattāro satipaṭṭhānā sattānaṃ visuddhiyā sokaparidevānaṃ samatikkamāya dukkha-domanassānaṃ atthaṅgamāya ñāyassa adhigamāya nibbānassa sacchikiriyāya. Mayampi hi, bhante, gihī odātavasanā kālena kālaṃ imesu catūsu satipaṭṭhānesu suppatiṭṭhitacittā viharāma. Idha mayaṃ, bhante, kāye kāyānupassino viharāma ātāpino sampajānā satimanto, vineyya loke abhijjhādomanassaṃ; vedanāsu vedanānupassino viharāma ātāpino sampajānā satimanto, vineyya loke abhijjhādomanassaṃ; citte cittānupassino viharāma ātāpino sampajānā satimanto, vineyya loke abhijjhādomanassaṃ; dhammesu dhammānupassino viharāma ātāpino sampajānā satimanto, vineyya loke abhijjhādomanassaṃ. Acchariyaṃ, bhante, abbhutaṃ, bhante! Yāvañcidaṃ, bhante, bhagavā evaṃ manussagahane evaṃ manussakasaṭe evaṃ manussasāṭheyye vattamāne sattānaṃ hitāhitaṃ jānāti. Gahanañhetaṃ, bhante, yadidaṃ manussā; uttānakañhetaṃ, bhante, yadidaṃ pasavo. Ahañhi, bhante, pahomi hatthidammaṃ sāretuṃ. Yāvatakena antarena campaṃ gatāgataṃ karissati sabbāni tāni sāṭheyyāni kūṭeyyāni vaṅkeyyāni jimheyyāni pātukarissati. Amhākaṃ pana, bhante, dāsāti vā pessāti vā kammakarāti vā aññathāva kāyena samudācaranti aññathāva vācāya aññathāva nesaṃ cittaṃ hoti. Acchariyaṃ, bhante, abbhutaṃ, bhante! Yāvañcidaṃ, bhante, bhagavā evaṃ manussagahane evaṃ manussakasaṭe evaṃ manussasāṭheyye vattamāne sattānaṃ hitāhitaṃ jānāti. Gahanañhetaṃ, bhante, yadidaṃ manussā; uttānakañhetaṃ, bhante, yadidaṃ pasavo”ti.  
　　 4. “Evametaṃ, pessa, evametaṃ, pessa. Gahanañhetaṃ pessa, yadidaṃ manussā; uttānakañhetaṃ, pessa, yadidaṃ pasavo. Cattārome, pessa, puggalā santo saṃvijjamānā lokasmiṃ. Katame cattāro? Idha, pessa, ekacco puggalo attantapo hoti attaparitāpanānuyogamanuyutto; idha pana, pessa, ekacco puggalo parantapo hoti paraparitāpanānuyogamanuyutto; idha pana, pessa, ekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto idha pana, pessa, ekacco puggalo nevattantapo hoti nāttaparitāpanānuyogamanuyutto na parantapo na paraparitāpanānuyogamanuyutto. So anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati. Imesaṃ, pessa, catunnaṃ puggalānaṃ katamo te puggalo cittaṃ ārādhetī”ti?  
　　 “Yvāyaṃ, bhante, puggalo attantapo attaparitāpanānuyogamanuyutto, ayaṃ me puggalo cittaṃ nārādheti. Yopāyaṃ, bhante, puggalo parantapo paraparitāpanānuyogamanuyutto ayampi me puggalo cittaṃ nārādheti. Yopāyaṃ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto, ayampi me puggalo cittaṃ nārādheti. Yo ca kho ayaṃ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati– ayameva me puggalo cittaṃ ārādhetī”ti.  
　　 5. “Kasmā pana te, pessa, ime tayo puggalā cittaṃ nārādhentī”ti? “Yvāyaṃ, bhante, puggalo attantapo attaparitāpanānuyogamanuyutto so attānaṃ sukhakāmaṃ dukkhapaṭikkūlaṃ ātāpeti paritāpeti– iminā me ayaṃ puggalo cittaṃ nārādheti. Yopāyaṃ, bhante, puggalo parantapo paraparitāpanānuyogamanuyutto so paraṃ sukhakāmaṃ dukkhapaṭikkūlaṃ ātāpeti paritāpeti– iminā me ayaṃ puggalo cittaṃ nārādheti. Yopāyaṃ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto so attānañca parañca sukhakāmaṃ dukkhapaṭikkūlaṃ ātāpeti paritāpeti – iminā me ayaṃ puggalo cittaṃ nārādheti. Yo ca kho ayaṃ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati; so attānañca parañca sukhakāmaṃ dukkhapaṭikkūlaṃ neva ātāpeti na paritāpeti– iminā me ayaṃ puggalo cittaṃ ārādheti. Handa, ca dāni mayaṃ, bhante, gacchāma; bahukiccā mayaṃ bahukaraṇīyā”ti. “Yassadāni tvaṃ, pessa, kālaṃ maññasī”ti. Atha kho pesso hatthārohaputto bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.  
　　 6. Atha kho bhagavā acirapakkante pesse hatthārohaputte bhikkhū āmantesi– “paṇḍito, bhikkhave, pesso hatthārohaputto; mahāpañño, bhikkhave, pesso hatthārohaputto. Sace, bhikkhave, pesso hatthārohaputto muhuttaṃ nisīdeyya yāvassāhaṃ ime cattāro puggale vitthārena vibhajissāmi, mahatā atthena saṃyutto abhavissa. Api ca, bhikkhave, ettāvatāpi pesso hatthārohaputto mahatā atthena saṃyutto”ti. “Etassa, bhagavā, kālo, etassa, sugata, kālo, yaṃ bhagavā ime cattāro puggale vitthārena vibhajeyya. Bhagavato sutvā bhikkhū dhāressantī”ti. “Tena hi, bhikkhave, suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 7. “Katamo ca, bhikkhave, puggalo attantapo attaparitāpanānuyogamanu-yutto? Idha, bhikkhave, ekacco puggalo acelako hoti muttācāro hatthāpalekhano na-ehibhaddantiko natiṭṭhabhaddantiko; nābhihaṭaṃ na uddissakataṃ na nimantanaṃ sādiyati; so na kumbhimukhā paṭiggaṇhāti na kaḷopimukhā paṭiggaṇhāti na eḷakamantaraṃ na daṇḍamantaraṃ na musalamantaraṃ na dvinnaṃ bhuñjamānānaṃ na gabbhiniyā na pāyamānāya na purisantaragatāya na saṅkittīsu na yattha sā upaṭṭhito hoti na yattha makkhikā saṇḍasaṇḍacārinī; na macchaṃ na maṃsaṃ na suraṃ na merayaṃ na thusodakaṃ pivati. So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko; ekissāpi dattiyā yāpeti, dvīhipi dattīhi yāpeti …pe… sattahipi dattīhi yāpeti; ekāhikampi āhāraṃ āhāreti, dvīhikampi āhāraṃ āhāreti …pe… sattāhikampi āhāraṃ āhāreti– iti evarūpaṃ aḍḍhamāsikaṃ pariyāyabhattabhojanānuyogamanuyutto viharati. So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti; vanamūlaphalāhāro yāpeti pavattaphalabhojī. So sāṇānipi dhāreti, masāṇānipi dhāreti, chavadussānipi dhāreti, paṃsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti; kesamassulocakopi hoti, kesamassulocanānuyogamanuyutto, ubbhaṭṭhakopi hoti āsanapaṭikkhitto, ukkuṭikopi hoti ukkuṭikappadhānamanuyutto, kaṇṭakāpassayikopi hoti kaṇṭakāpassaye seyyaṃ kappeti; sāyatatiyakampi udakorohanānuyogamanuyutto viharati– iti evarūpaṃ anekavihitaṃ kāyassa ātāpanaparitāpanānuyogamanuyutto viharati. Ayaṃ vuccati, bhikkhave, puggalo attantapo attaparitāpanānuyogamanuyutto.  
　　 8. “Katamo ca, bhikkhave, puggalo parantapo paraparitāpanānuyogamanu-yutto? Idha, bhikkhave, ekacco puggalo orabbhiko hoti sūkariko sākuṇiko māgaviko luddo macchaghātako coro coraghātako goghātako bandhanāgāriko ye vā panaññepi keci kurūrakammantā. Ayaṃ vuccati, bhikkhave, puggalo parantapo paraparitāpanānuyogamanuyutto.  
　　 9. “Katamo ca, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto? Idha, bhikkhave, ekacco puggalo rājā vā hoti khattiyo muddhāvasitto brāhmaṇo vā mahāsālo. So puratthimena nagarassa navaṃ santhāgāraṃ kārāpetvā kesamassuṃ ohāretvā kharājinaṃ nivāsetvā sappitelena kāyaṃ abbhañjitvā magavisāṇena piṭṭhiṃ kaṇḍuvamāno navaṃ santhāgāraṃ pavisati saddhiṃ mahesiyā brāhmaṇena ca purohitena. So tattha anantarahitāya bhūmiyā haritupalittāya seyyaṃ kappeti. Ekissāya gāviyā sarūpavacchāya yaṃ ekasmiṃ thane khīraṃ hoti tena rājā yāpeti, yaṃ dutiyasmiṃ thane khīraṃ hoti tena mahesī yāpeti, yaṃ tatiyasmiṃ thane khīraṃ hoti tena brāhmaṇo purohito yāpeti yaṃ catutthasmiṃ thane khīraṃ hoti tena aggiṃ juhati, avasesena vacchako yāpeti. So evamāha– ‘ettakā usabhā haññantu yaññatthāya, ettakā vacchatarā haññantu yaññatthāya, ettakā vacchatariyo haññantu yaññatthāya, ettakā ajā haññantu yaññatthāya, ettakā urabbhā haññantu yaññatthāya, (ettakā assā haññantu yaññatthāya), ettakā rukkhā chijjantu yūpatthāya, ettakā dabbhā lūyantu barihisatthāyā’ti. Yepissa te honti dāsāti vā pessāti vā kammakarāti vā tepi daṇḍatajjitā bhayatajjitā assumukhā rudamānā parikammāni karonti. Ayaṃ vuccati, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto.  
　　 10. “Katamo ca, bhikkhave, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati? Idha, bhikkhave, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti So aparena samayena appaṃ vā bhogakkhandhaṃ pahāya, mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya, kesamassuṃ ohāretvā, kāsāyāni vatthāni acchādetvā agārasmā anagāriyaṃ pabbajati.  
　　 11. “So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. Adinnādānaṃ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati. Abrahmacariyaṃ pahāya brahmacārī hoti ārācārī virato methunā gāmadhammā. Musāvādaṃ pahāya musāvādā paṭivirato hoti saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato hoti, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya– iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya pharusāya vācāya paṭivirato hoti, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. Samphappalāpaṃ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitaṃ. So bījagāmabhūtagāmasamārambhā paṭivirato hoti, ekabhattiko hoti rattūparato virato vikālabhojanā; naccagītavāditavisūkadassanā paṭivirato hoti; mālāgandhavilepanadhāraṇamaṇḍanavibhūsanaṭṭhānā paṭivirato hoti; uccāsayanamahāsayanā paṭivirato hoti; jātarūparajatapaṭiggahaṇā paṭivirato hoti; āmakadhaññapaṭiggahaṇā paṭivirato hoti; āmakamaṃsapaṭiggahaṇā paṭivirato hoti; itthikumārikapaṭiggahaṇā paṭivirato hoti; dāsidāsapaṭiggahaṇā paṭivirato hoti; ajeḷakapaṭiggahaṇā paṭivirato hoti; kukkuṭasūkarapaṭiggahaṇā paṭivirato hoti; hatthigavassavaḷavapaṭiggahaṇā paṭivirato hoti; khettavatthupaṭiggahaṇā paṭivirato hoti; dūteyyapahiṇagamanānuyogā paṭivirato hoti; kayavikkayā paṭivirato hoti; tulākūṭakaṃsakūṭamānakūṭā paṭivirato hoti; ukkoṭanavañcananikatisāciyogā paṭivirato hoti; chedanavadhabandhanaviparāmosa-ālopasahasākārā paṭivirato hoti.  
　　 “So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati. Seyyathāpi nāma pakkhī sakuṇo yena yeneva ḍeti, sapattabhārova ḍeti; evameva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti.  
　　 12. “So cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti.  
　　 “So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.  
　　 13. “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato,) iminā ca ariyena indriyasaṃvarena samannāgato, iminā ca ariyena satisampajaññena samannāgato vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti, byāpādapadosaṃ pahāya abyāpannacitto viharati sabbapāṇabhūtahitānukampī, byāpādapadosā cittaṃ parisodheti; thīnamiddhaṃ pahāya vigatathīnamiddho viharati ālokasaññī sato sampajāno, thīnamiddhā cittaṃ parisodheti; uddhaccakukkuccaṃ pahāya anuddhato viharati ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ pahāya tiṇṇavicikiccho viharati akathaṃkathī kusalesu dhammesu, vicikicchāya cittaṃ parisodheti.  
　　 “So ime pañca nīvaraṇe pahāya cetaso upakkilese paññāya dubbalīkaraṇe, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati; vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati; pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti – ‘upekkhako satimā sukhavihārī’ti tatiyaṃ jhānaṃ upasampajja viharati sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati.  
　　 14. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe– ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sa-uddesaṃ anekavihitaṃ pubbenivāsaṃ anussarati.  
　　 15. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti– ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti.  
　　 16. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkhan’ti yathābhūtaṃ pajānāti. ‘Ayaṃ dukkhasamudayo’ti yathābhūtaṃ pajānāti. ‘Ayaṃ dukkhanirodho’ti yathābhūtaṃ pajānāti. ‘Ayaṃ dukkhanirodhagāminī paṭipadā’ti yathābhūtaṃ pajānāti. ‘Ime āsavā’ti yathābhūtaṃ pajānāti. ‘Ayaṃ āsavasamudayo’ti yathābhūtaṃ pajānāti. ‘Ayaṃ āsavanirodho’ti yathābhūtaṃ pajānāti ‘Ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Ayaṃ vuccati, bhikkhave, puggalo nevattantapo nāttaparitāpanānuyogamanuyutto, na parantapo na paraparitāpanānuyogamanuyutto So attantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharatī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Kandarakasuttaṃ niṭṭhitaṃ paṭhamaṃ.