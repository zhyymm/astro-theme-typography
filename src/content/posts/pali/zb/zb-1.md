---
title: 中部1经：根本法门经
pubDate: 2026-01-11
categories: ['巴利三藏']
description: ''
slug: 
tags: [中部]
draft: false
---
礼敬彼世尊、阿罗汉、正等正觉者。

中部

根本五十经篇

根本法门品

中部1经 根本法门经

如是我闻。一时，世尊住在郁伽达的斯跋伽瓦那萨拉拉伽树下。在那裡，世尊对比丘们说：“比丘们！”比丘们回答世尊说：“世尊！”世尊如此说：“比丘们，我将为你们宣说一切法门的根本。你们仔细听，善加思惟，我将宣说。”比丘们回答世尊说：“是的，世尊！”世尊如此说：

“在此，比丘们，无闻的凡夫，未曾见圣者，不熟悉圣法，未曾受圣法教导；未曾见善人，不熟悉善人法，未曾受善人法教导——他把地知为地；把地知为地之后，他把地当作‘我’，把地当作‘我的’，把地当作‘从地而来’，把地当作‘地是我的’，他欢喜地。这是什么原因呢？我说：‘那对他来说是未遍知的。’

“他把水知为水；把水知为水之后，他把水当作‘我’，把水当作‘我的’，把水当作‘从水而来’，把水当作‘水是我的’，他欢喜水。这是什么原因呢？我说：‘那对他来说是未遍知的。’

“他把火知为火；把火知为火之后，他把火当作‘我’，把火当作‘我的’，把火当作‘从火而来’，把火当作‘火是我的’，他欢喜火。这是什么原因呢？我说：‘那对他来说是未遍知的。’

“他把风知为风；把风知为风之后，他把风当作‘我’，把风当作‘我的’，把风当作‘从风而来’，把风当作‘风是我的’，他欢喜风。这是什么原因呢？我说：‘那对他来说是未遍知的。’

“他把有情知为有情；把有情知为有情之后，他把有情当作‘我’，把有情当作‘我的’，把有情当作‘从有情而来’，把有情当作‘有情是我的’，他欢喜有情。这是什么原因呢？我说：‘那对他来说是未遍知的。’

“他把天神知为天神；把天神知为天神之后，他把天神当作‘我’，把天神当作‘我的’，把天神当作‘从天神而来’，把天神当作‘天神是我的’，他欢喜天神。这是什么原因呢？我说：‘那对他来说是未遍知的。’

“他把生主知为生主；把生主知为生主之后，他把生主当作‘我’，把生主当作‘我的’，把生主当作‘从生主而来’，把生主当作‘生主是我的’，他欢喜生主。这是什么原因呢？我说：‘那对他来说是未遍知的。’

“他把梵天知为梵天；把梵天知为梵天之后，他把梵天当作‘我’，把梵天当作‘我的’，把梵天当作‘从梵天而来’，把梵天当作‘梵天是我的’，他欢喜梵天。这是什么原因呢？我说：‘那对他来说是未遍知的。’

“他把光音天知为光音天；把光音天知为光音天之后，他把光音天当作‘我’，把光音天当作‘我的’，把光音天当作‘从光音天而来’，把光音天当作‘光音天是我的’，他欢喜光音天。这是什么原因呢？我说：‘那对他来说是未遍知的。’

“他把遍净天知为遍净天；把遍净天知为遍净天之后，他把遍净天当作‘我’，把遍净天当作‘我的’，把遍净天当作‘从遍净天而来’，把遍净天当作‘遍净天是我的’，他欢喜遍净天。这是什么原因呢？我说：‘那对他来说是未遍知的。’

“他把广果天知为广果天；把广果天知为广果天之后，他把广果天当作‘我’，把广果天当作‘我的’，把广果天当作‘从广果天而来’，把广果天当作‘广果天是我的’，他欢喜广果天。这是什么原因呢？我说：‘那对他来说是未遍知的。’

“他把胜者天知为胜者天；把胜者天知为胜者天之后，他把胜者天当作‘我’，把胜者天当作‘我的’，把胜者天当作‘从胜者天而来’，把胜者天当作‘胜者天是我的’，他欢喜胜者天。这是什么原因呢？我说：‘那对他来说是未遍知的。’

“他把空无边处知为空无边处；把空无边处知为空无边处之后，他把空无边处当作‘我’，把空无边处当作‘我的’，把空无边处当作‘从空无边处而来’，把空无边处当作‘空无边处是我的’，他欢喜空无边处。这是什么原因呢？我说：‘那对他来说是未遍知的。’

“他把识无边处知为识无边处；把识无边处知为识无边处之后，他把识无边处当作‘我’，把识无边处当作‘我的’，把识无边处当作‘从识无边处而来’，把识无边处当作‘识无边处是我的’，他欢喜识无边处。这是什么原因呢？我说：‘那对他来说是未遍知的。’

“他把无所有处知为无所有处；把无所有处知为无所有处之后，他把无所有处当作‘我’，把无所有处当作‘我的’，把无所有处当作‘从无所有处而来’，他把无所有处当作‘无所有处是我的’，他欢喜无所有处。这是什么原因呢？我说：‘那对他来说是未遍知的。’

“他把非想非非想处知为非想非非想处；把非想非非想处知为非想非非想处之后，他把非想非非想处当作‘我’，把非想非非想处当作‘我的’，把非想非非想处当作‘从非想非非想处而来’，他把非想非非想处当作‘非想非非想处是我的’，他欢喜非想非非想处。这是什么原因呢？我说：‘那对他来说是未遍知的。’

“他把所见知为所见；把所见知为所见之后，他把所见当作‘我’，把所见当作‘我的’，把所见当作‘从所见而来’，他把所见当作‘所见是我的’，他欢喜所见。这是什么原因呢？我说：‘那对他来说是未遍知的。’

“他把所闻知为所闻；把所闻知为所闻之后，他把所闻当作‘我’，把所闻当作‘我的’，把所闻当作‘从所闻而来’，他把所闻当作‘所闻是我的’，他欢喜所闻。这是什么原因呢？我说：‘那对他来说是未遍知的。’

“他把所思知为所思；把所思知为所思之后，他把所思当作‘我’，把所思当作‘我的’，把所思当作‘从所思而来’，他把所思当作‘所思是我的’，他欢喜所思。这是什么原因呢？我说：‘那对他来说是未遍知的。’

“他把所识知为所识；把所识知为所识之后，他把所识当作‘我’，把所识当作‘我的’，把所识当作‘从所识而来’，他把所识当作‘所识是我的’，他欢喜所识。这是什么原因呢？我说：‘那对他来说是未遍知的。’

“他把一性知为一性；把一性知为一性之后，他把一性当作‘我’，把一性当作‘我的’，把一性当作‘从一性而来’，他把一性当作‘一性是我的’，他欢喜一性。这是什么原因呢？我说：‘那对他来说是未遍知的。’

“他把多样性知为多样性；把多样性知为多样性之后，他把多样性当作‘我’，把多样性当作‘我的’，把多样性当作‘从多样性而来’，他把多样性当作‘多样性是我的’，他欢喜多样性。这是什么原因呢？我说：‘那对他来说是未遍知的。’

“他把一切知为一切；把一切知为一切之后，他把一切当作‘我’，把一切当作‘我的’，把一切当作‘从一切而来’，他把一切当作‘一切是我的’，他欢喜一切。这是什么原因呢？我说：‘那对他来说是未遍知的。’

“他把涅槃知为涅槃；把涅槃知为涅槃之后，他把涅槃当作‘我’，把涅槃当作‘我的’，把涅槃当作‘从涅槃而来’，他把涅槃当作‘涅槃是我的’，他欢喜涅槃。这是什么原因呢？我说：‘那对他来说是未遍知的。’

凡夫之第一种层次的区分已毕。

“比丘们，即使是那有学的比丘，尚未达到心解脱，正寻求无上安稳，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？我说：‘那对他来说是应遍知的。’

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？我说：‘那对他来说是应遍知的。’

有学之第二种层次的区分已毕。

“比丘们，即使是那阿罗汉比丘，诸漏已尽，梵行已立，所作已办，已捨重担，已得己利，有尽有结，正解脱者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？我说：‘那对他来说是已遍知的。’

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？我说：‘那对他来说是已遍知的。’

诸漏尽者之第三种层次的区分已毕。

“比丘们，即使是那阿罗汉比丘，诸漏已尽，梵行已立，所作已办，已捨重担，已得己利，有尽有结，正解脱者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？因为贪欲的消灭，因为离贪。

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？因为贪欲的消灭，因为离贪。

诸漏尽者之第四种层次的区分已毕。

“比丘们，即使是那阿罗汉比丘，诸漏已尽，梵行已立，所作已办，已捨重担，已得己利，有尽有结，正解脱者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？因为瞋恚的消灭，因为离瞋。

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？因为瞋恚的消灭，因为离瞋。

诸漏尽者之第五种层次的区分已毕。

“比丘们，即使是那阿罗汉比丘，诸漏已尽，梵行已立，所作已办，已捨重担，已得己利，有尽有结，正解脱者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？因为愚痴的消灭，因为离痴。

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？因为愚痴的消灭，因为离痴。

诸漏尽者之第六种层次的区分已毕。

“比丘们，如来、阿罗汉、正等正觉者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？我说：‘那对如来来说是已遍知的。’

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？我说：‘那对如来来说是已遍知的。’

如来之第七种层次的区分已毕。

“比丘们，如来、阿罗汉、正等正觉者，他把地知为地；把地知为地之后，他不把地当作‘我’，不把地当作‘我的’，不把地当作‘从地而来’，不把地当作‘地是我的’，他不欢喜地。这是什么原因呢？‘欢喜是苦的根本’——如此知，‘有，生起，有者有老死。’因此，比丘们，我说：‘如来由于彻底地灭尽、离染、止息、捨弃、放捨了一切渴爱，故已证得无上正等正觉。’

“水……（广说如前）……火……风……有情……天神……生主……梵天……光音天……遍净天……广果天……胜者天……空无边处……识无边处……无所有处……非想非非想处……所见……所闻……所思……所识……一性……多样性……一切……他把涅槃知为涅槃；把涅槃知为涅槃之后，他不把涅槃当作‘我’，不把涅槃当作‘我的’，不把涅槃当作‘从涅槃而来’，不把涅槃当作‘涅槃是我的’，他不欢喜涅槃。这是什么原因呢？‘欢喜是苦的根本’——如此知，‘有，生起，有者有老死。’因此，比丘们，我说：‘如来由于彻底地灭尽、离染、止息、捨弃、放捨了一切渴爱，故已证得无上正等正觉。’”

如来之第八种层次的区分已毕。

世尊如此说。那些比丘们没有随喜世尊所说。

根本法门经第一部已毕。  

巴利语经文  
Namo tassa bhagavato arahato sammāsambuddhassa.  
Majjhimanikāyo  
Mūlapaṇṇāsapāḷi  
1\. Mūlapariyāyavaggo  
MN.1/(1) Mūlapariyāyasuttaṃ  
　　 1. Evaṃ me sutaṃ– ekaṃ samayaṃ bhagavā ukkaṭṭhāyaṃ viharati subhagavane sālarājamūle. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “sabbadhammamūlapariyāyaṃ vo, bhikkhave, desessāmi. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–  
　　 2. “Idha, bhikkhave, assutavā puthujjano ariyānaṃ adassāvī ariyadhammassa akovido ariyadhamme avinīto, sappurisānaṃ adassāvī sappurisadhammassa akovido sappurisadhamme avinīto– pathaviṃ pathavito sañjānāti; pathaviṃ pathavito saññatvā pathaviṃ maññati, pathaviyā maññati, pathavito maññati, pathaviṃ meti maññati pathaviṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Āpaṃ āpato sañjānāti; āpaṃ āpato saññatvā āpaṃ maññati, āpasmiṃ maññati, āpato maññati, āpaṃ meti maññati, āpaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Tejaṃ tejato sañjānāti; tejaṃ tejato saññatvā tejaṃ maññati, tejasmiṃ maññati, tejato maññati, tejaṃ meti maññati, tejaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Vāyaṃ vāyato sañjānāti; vāyaṃ vāyato saññatvā vāyaṃ maññati, vāyasmiṃ maññati, vāyato maññati, vāyaṃ meti maññati, vāyaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 3. “Bhūte bhūtato sañjānāti; bhūte bhūtato saññatvā bhūte maññati, bhūtesu maññati, bhūtato maññati, bhūte meti maññati, bhūte abhinandati. Taṃ kissa hetu? ‘Apariññātaṃ tassā’ti vadāmi.  
　　 “Deve devato sañjānāti; deve devato saññatvā deve maññati, devesu maññati, devato maññati, deve meti maññati, deve abhinandati. Taṃ kissa hetu? ‘Apariññātaṃ tassā’ti vadāmi.  
　　 “Pajāpatiṃ pajāpatito sañjānāti; pajāpatiṃ pajāpatito saññatvā pajāpatiṃ maññati, pajāpatismiṃ maññati, pajāpatito maññati, pajāpatiṃ meti maññati, pajāpatiṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Brahmaṃ brahmato sañjānāti; brahmaṃ brahmato saññatvā brahmaṃ maññati brahmasmiṃ maññati, brahmato maññati, brahmaṃ meti maññati, brahmaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Ābhassare ābhassarato sañjānāti; ābhassare ābhassarato saññatvā ābhassare maññati, ābhassaresu maññati, ābhassarato maññati, ābhassare meti maññati, ābhassare abhinandati. Taṃ kissa hetu? ‘Apariññātaṃ tassā’ti vadāmi.  
　　 “Subhakiṇhe subhakiṇhato sañjānāti; subhakiṇhe subhakiṇhato saññatvā subhakiṇhe maññati, subhakiṇhesu maññati, subhakiṇhato maññati, subhakiṇhe meti maññati, subhakiṇhe abhinandati. Taṃ kissa hetu? ‘Apariññātaṃ tassā’ti vadāmi.  
　　 “Vehapphale vehapphalato sañjānāti; vehapphale vehapphalato saññatvā vehapphale maññati, vehapphalesu maññati, vehapphalato maññati, vehapphale meti maññati, vehapphale abhinandati. Taṃ kissa hetu? ‘Apariññātaṃ tassā’ti vadāmi.  
　　 “Abhibhuṃ abhibhūto sañjānāti; abhibhuṃ abhibhūto saññatvā abhibhuṃ maññati, abhibhusmiṃ maññati, abhibhūto maññati, abhibhuṃ meti maññati, abhibhuṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 4. “Ākāsānañcāyatanaṃ ākāsānañcāyatanato sañjānāti; ākāsānañcāyatanaṃ ākāsānañcāyatanato saññatvā ākāsānañcāyatanaṃ maññati, ākāsānañcāyatanasmiṃ maññati, ākāsānañcāyatanato maññati, ākāsānañcāyatanaṃ meti maññati, ākāsānañcāyatanaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Viññāṇañcāyatanaṃ viññāṇañcāyatanato sañjānāti; viññāṇañcāyatanaṃ viññāṇañcāyatanato saññatvā viññāṇañcāyatanaṃ maññati, viññāṇañcāyatanasmiṃ maññati, viññāṇañcāyatanato maññati, viññāṇañcāyatanaṃ meti maññati, viññāṇañcāyatanaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Ākiñcaññāyatanaṃ ākiñcaññāyatanato sañjānāti; ākiñcaññāyatanaṃ ākiñcaññāyatanato saññatvā ākiñcaññāyatanaṃ maññati, ākiñcaññāyatanasmiṃ maññati, ākiñcaññāyatanato maññati, ākiñcaññāyatanaṃ meti maññati, ākiñcaññāyatanaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Nevasaññānāsaññāyatanaṃ nevasaññānāsaññāyatanato sañjānāti; nevasaññānāsaññāyatanaṃ nevasaññānāsaññāyatanato saññatvā nevasaññā-nāsaññāyatanaṃ maññati, nevasaññānāsaññāyatanasmiṃ maññati, nevasaññā-nāsaññāyatanato maññati, nevasaññānāsaññāyatanaṃ meti maññati, nevasaññā-nāsaññāyatanaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 5. “Diṭṭhaṃ diṭṭhato sañjānāti; diṭṭhaṃ diṭṭhato saññatvā diṭṭhaṃ maññati, diṭṭhasmiṃ maññati, diṭṭhato maññati, diṭṭhaṃ meti maññati, diṭṭhaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Sutaṃ sutato sañjānāti; sutaṃ sutato saññatvā sutaṃ maññati, sutasmiṃ maññati, sutato maññati, sutaṃ meti maññati, sutaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Mutaṃ mutato sañjānāti; mutaṃ mutato saññatvā mutaṃ maññati, mutasmiṃ maññati, mutato maññati, mutaṃ meti maññati, mutaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Viññātaṃ viññātato sañjānāti; viññātaṃ viññātato saññatvā viññātaṃ maññati, viññātasmiṃ maññati, viññātato maññati, viññātaṃ meti maññati, viññātaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 6. “Ekattaṃ ekattato sañjānāti; ekattaṃ ekattato saññatvā ekattaṃ maññati, ekattasmiṃ maññati, ekattato maññati, ekattaṃ meti maññati, ekattaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Nānattaṃ nānattato sañjānāti; nānattaṃ nānattato saññatvā nānattaṃ maññati, nānattasmiṃ maññati, nānattato maññati, nānattaṃ meti maññati, nānattaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Sabbaṃ sabbato sañjānāti; sabbaṃ sabbato saññatvā sabbaṃ maññati, sabbasmiṃ maññati, sabbato maññati, sabbaṃ meti maññati, sabbaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 “Nibbānaṃ nibbānato sañjānāti; nibbānaṃ nibbānato saññatvā nibbānaṃ maññati, nibbānasmiṃ maññati nibbānato maññati, nibbānaṃ meti maññati, nibbānaṃ abhinandati. Taṃ kissa hetu? ‘Apariññātaṃ tassā’ti vadāmi.  
　　 Puthujjanavasena paṭhamanayabhūmiparicchedo niṭṭhito.  
　　 7. “Yopi so, bhikkhave, bhikkhu sekkho appattamānaso anuttaraṃ yogakkhemaṃ patthayamāno viharati, sopi pathaviṃ pathavito abhijānāti; pathaviṃ pathavito abhiññāya pathaviṃ mā maññi, pathaviyā mā maññi, pathavito mā maññi, pathaviṃ meti mā maññi, pathaviṃ mābhinandi. Taṃ kissa hetu? ‘Pariññeyyaṃ tassā’ti vadāmi.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ… nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ mā maññi, nibbānasmiṃ mā maññi, nibbānato mā maññi, nibbānaṃ meti mā maññi, nibbānaṃ mābhinandi. Taṃ kissa hetu? ‘Pariññeyyaṃ tassā’ti vadāmi.  
　　 Sekkhavasena dutiyanayabhūmiparicchedo niṭṭhito.  
　　 8. “Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? ‘Pariññātaṃ tassā’ti vadāmi.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ… nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Pariññātaṃ tassā’ti vadāmi.  
　　 Khīṇāsavavasena tatiyanayabhūmiparicchedo niṭṭhito.  
　　 9. “Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā rāgassa, vītarāgattā.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ nevasaññānāsaññāyatanaṃ diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā rāgassa, vītarāgattā.  
　　 Khīṇāsavavasena catutthanayabhūmiparicchedo niṭṭhito.  
　　 10. “Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā dosassa, vītadosattā.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ… nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā dosassa, vītadosattā.  
　　 Khīṇāsavavasena pañcamanayabhūmiparicchedo niṭṭhito.  
　　 11. “Yopi so, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññā vimutto, sopi pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? Khayā mohassa, vītamohattā.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? Khayā mohassa, vītamohattā.  
　　 Khīṇāsavavasena chaṭṭhanayabhūmiparicchedo niṭṭhito.  
　　 12. “Tathāgatopi, bhikkhave, arahaṃ sammāsambuddho pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati Taṃ kissa hetu? ‘Pariññātantaṃ tathāgatassā’ti vadāmi.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ ākiñcaññāyatanaṃ… nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Pariññātantaṃ tathāgatassā’ti vadāmi.  
　　 Tathāgatavasena sattamanayabhūmiparicchedo niṭṭhito.  
　　 13. “Tathāgatopi bhikkhave, arahaṃ sammāsambuddho pathaviṃ pathavito abhijānāti; pathaviṃ pathavito abhiññāya pathaviṃ na maññati, pathaviyā na maññati, pathavito na maññati, pathaviṃ meti na maññati, pathaviṃ nābhinandati. Taṃ kissa hetu? ‘Nandī dukkhassa mūlan’ti– iti viditvā ‘bhavā jāti bhūtassa jarāmaraṇan’ti. Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmi.  
　　 “Āpaṃ …pe… tejaṃ… vāyaṃ… bhūte… deve… pajāpatiṃ… brahmaṃ… ābhassare… subhakiṇhe… vehapphale… abhibhuṃ… ākāsānañcāyatanaṃ… viññāṇañcāyatanaṃ… ākiñcaññāyatanaṃ… nevasaññānāsaññāyatanaṃ… diṭṭhaṃ… sutaṃ… mutaṃ… viññātaṃ… ekattaṃ… nānattaṃ… sabbaṃ… nibbānaṃ nibbānato abhijānāti; nibbānaṃ nibbānato abhiññāya nibbānaṃ na maññati, nibbānasmiṃ na maññati, nibbānato na maññati, nibbānaṃ meti na maññati, nibbānaṃ nābhinandati. Taṃ kissa hetu? ‘Nandī dukkhassa mūlan’ti– iti viditvā ‘bhavā jāti bhūtassa jarāmaraṇan’ti. Tasmātiha, bhikkhave, ‘tathāgato sabbaso taṇhānaṃ khayā virāgā nirodhā cāgā paṭinissaggā anuttaraṃ sammāsambodhiṃ abhisambuddho’ti vadāmī”ti.  
　　 Tathāgatavasena aṭṭhamanayabhūmiparicchedo niṭṭhito.  
　　 Idamavoca bhagavā. Na te bhikkhū bhagavato bhāsitaṃ abhinandunti.  
　　 Mūlapariyāyasuttaṃ niṭṭhitaṃ paṭhamaṃ.


