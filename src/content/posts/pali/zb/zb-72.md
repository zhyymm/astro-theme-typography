---
title: 中部72经：婆蹉火经
pubDate: 2026-01-15
categories: ['巴利三藏']
description: ''
slug: 
tags: [中部]
draft: false
---
我曾这样听闻：一时，世尊住在舍卫城祇树林给孤独园。那时，游方者婆蹉往世尊之处走去，抵达后，与世尊相互问候，互致友善、值得记忆的问候后，坐在一旁。坐在一旁的游方者婆蹉对世尊说道：

“乔达摩尊者，您是否持‘世间是常恒的，唯此是真理，其余都是虚妄’的见解呢？”
“婆蹉，我并非持‘世间是常恒的，唯此是真理，其余都是虚妄’的见解。”

“那么，乔达摩尊者，您是否持‘世间是无常的，唯此是真理，其余都是虚妄’的见解呢？”
“婆蹉，我并非持‘世间是无常的，唯此是真理，其余都是虚妄’的见解。”

“乔达摩尊者，您是否持‘世间是有边的，唯此是真理，其余都是虚妄’的见解呢？”
“婆蹉，我并非持‘世间是有边的，唯此是真理，其余都是虚妄’的见解。”

“那么，乔达摩尊者，您是否持‘世间是无边的，唯此是真理，其余都是虚妄’的见解呢？”
“婆蹉，我并非持‘世间是无边的，唯此是真理，其余都是虚妄’的见解。”

“乔达摩尊者，您是否持‘生命即身体，唯此是真理，其余都是虚妄’的见解呢？”
“婆蹉，我并非持‘生命即身体，唯此是真理，其余都是虚妄’的见解。”

“那么，乔达摩尊者，您是否持‘生命异于身体，唯此是真理，其余都是虚妄’的见解呢？”
“婆蹉，我并非持‘生命异于身体，唯此是真理，其余都是虚妄’的见解。”

“乔达摩尊者，您是否持‘如来死后存在，唯此是真理，其余都是虚妄’的见解呢？”
“婆蹉，我并非持‘如来死后存在，唯此是真理，其余都是虚妄’的见解。”

“那么，乔达摩尊者，您是否持‘如来死后不存在，唯此是真理，其余都是虚妄’的见解呢？”
“婆蹉，我并非持‘如来死后不存在，唯此是真理，其余都是虚妄’的见解。”

“乔达摩尊者，您是否持‘如来死后既存在又不存在，唯此是真理，其余都是虚妄’的见解呢？”
“婆蹉，我并非持‘如来死后既存在又不存在，唯此是真理，其余都是虚妄’的见解。”

“那么，乔达摩尊者，您是否持‘如来死后既非存在亦非不存在，唯此是真理，其余都是虚妄’的见解呢？”
“婆蹉，我并非持‘如来死后既非存在亦非不存在，唯此是真理，其余都是虚妄’的见解。”

“‘乔达摩尊者，您是否持“世间是常恒的，唯此是真理，其余都是虚妄”的见解呢？’您被这样问时，回答说：‘婆蹉，我并非持“世间是常恒的，唯此是真理，其余都是虚妄”的见解。’  
‘那么，乔达摩尊者，您是否持“世间是无常的，唯此是真理，其余都是虚妄”的见解呢？’您被这样问时，回答说：‘婆蹉，我并非持“世间是无常的，唯此是真理，其余都是虚妄”的见解。’  
‘乔达摩尊者，您是否持“世间是有边的，唯此是真理，其余都是虚妄”的见解呢？’您被这样问时，回答说：‘婆蹉，我并非持“世间是有边的，唯此是真理，其余都是虚妄”的见解。’  
‘那么，乔达摩尊者，您是否持“世间是无边的，唯此是真理，其余都是虚妄”的见解呢？’您被这样问时，回答说：‘婆蹉，我并非持“世间是无边的，唯此是真理，其余都是虚妄”的见解。’  
‘乔达摩尊者，您是否持“生命即身体，唯此是真理，其余都是虚妄”的见解呢？’您被这样问时，回答说：‘婆蹉，我并非持“生命即身体，唯此是真理，其余都是虚妄”的见解。’  
‘那么，乔达摩尊者，您是否持“生命异于身体，唯此是真理，其余都是虚妄”的见解呢？’您被这样问时，回答说：‘婆蹉，我并非持“生命异于身体，唯此是真理，其余都是虚妄”的见解。’  
‘乔达摩尊者，您是否持“如来死后存在，唯此是真理，其余都是虚妄”的见解呢？’您被这样问时，回答说：‘婆蹉，我并非持“如来死后存在，唯此是真理，其余都是虚妄”的见解。’

‘那么，乔达摩尊者，您是否持“如来死后不存在，唯此是真理，其余都是虚妄”的见解呢？’您被这样问时，回答说：‘婆蹉，我并非持“如来死后不存在，唯此是真理，其余都是虚妄”的见解。’  
‘乔达摩尊者，您是否持“如来死后既存在又不存在，唯此是真理，其余都是虚妄”的见解呢？’您被这样问时，回答说：‘婆蹉，我并非持“如来死后既存在又不存在，唯此是真理，其余都是虚妄”的见解。’  
‘那么，乔达摩尊者，您是否持“如来死后既非存在亦非不存在，唯此是真理，其余都是虚妄”的见解呢？’您被这样问时，回答说：‘婆蹉，我并非持“如来死后既非存在亦非不存在，唯此是真理，其余都是虚妄”的见解。’

那么，乔达摩尊者，您是看到了什么过患，才完全不接受所有这些见解呢？”

“婆蹉，‘世间是常恒的’，这是一种见解，一种见解的丛林，见解的荒野，见解的曲折，见解的动摇，见解的束缚，伴随着苦、恼、忧、热，不导向厌离、离欲、寂灭、寂静、证悟、正觉、涅槃。  
‘世间是无常的’，婆蹉……（如上重复，直至）……‘如来死后既非存在亦非不存在’，婆蹉，这是一种见解，一种见解的丛林，见解的荒野，见解的曲折，见解的动摇，见解的束缚，伴随着苦、恼、忧、热，不导向厌离、离欲、寂灭、寂静、证悟、正觉、涅槃。婆蹉，我看到了这些过患，才完全不接受所有这些见解。”

“那么，乔达摩尊者，您有任何见解吗？”  
“婆蹉，见解，这对于如来来说已经被去除。婆蹉，如来已亲见：‘此是色，此是色的生起，此是色的灭尽；此是受，此是受的生起，此是受的灭尽；此是想，此是想的生起，此是想的灭尽；此是行，此是行的生起，此是行的灭尽；此是识，此是识的生起，此是识的灭尽。’因此，我宣说如来因所有妄想、所有烦恼、所有‘我’见和‘我所’见以及慢随眠的灭尽、离欲、寂灭、舍弃、放下，而无取著地解脱。”

“那么，乔达摩尊者，一位如此心解脱的比丘会投生到何处呢？”  
“婆蹉，说‘会投生’，不适用。”  
“那么，乔达摩尊者，是‘不会投生’吗？”  
“婆蹉，说‘不会投生’，不适用。”  
“那么，乔达摩尊者，是‘既会投生又不会投生’吗？”  
“婆蹉，说‘既会投生又不会投生’，不适用。”  
“那么，乔达摩尊者，是‘既不会投生亦非不会投生’吗？”  
“婆蹉，说‘既不会投生亦非不会投生’，不适用。”   

“‘那么，乔达摩尊者，一位如此心解脱的比丘会投生到何处呢？’您被这样问时，回答说：‘婆蹉，说“会投生”，不适用。’  
‘那么，乔达摩尊者，是“不会投生”吗？’您被这样问时，回答说：‘婆蹉，说“不会投生”，不适用。’  
‘那么，乔达摩尊者，是“既会投生又不会投生”吗？’您被这样问时，回答说：‘婆蹉，说“既会投生又不会投生”，不适用。’  
‘那么，乔达摩尊者，是“既不会投生亦非不会投生”吗？’您被这样问时，回答说：‘婆蹉，说“既不会投生亦非不会投生”，不适用。’  
乔达摩尊者，在此处我陷入了无知，在此处我陷入了迷惑。先前我因乔达摩尊者的言谈而生起的些许信心，现在也消失了。”  
“婆蹉，你陷入无知是理所当然的，你陷入迷惑也是理所当然的。婆蹉，此法深奥、难见、难理解、寂静、殊胜、非推理所及、精微、唯智者能知。而你持不同的见解，有不同的爱好，有不同的喜好，行不同的道路，有不同的师长，所以你难以理解。”

“那么，婆蹉，我就此反问你；你认为如何，就如何回答。婆蹉，你认为呢，如果你的面前有一团火在燃烧，你知道‘我面前有火在燃烧’吗？”
“乔达摩尊者，如果我面前有一团火在燃烧，我知道‘我面前有火在燃烧’。”  

“婆蹉，如果有人这样问你：‘你面前这团正在燃烧的火是依什么而燃烧的呢？’婆蹉，你被这样问时，会如何回答呢？”
“乔达摩尊者，如果有人这样问我：‘你面前这团正在燃烧的火是依什么而燃烧的呢？’乔达摩尊者，我被这样问时，会这样回答：‘我面前这团正在燃烧的火是依草和木柴为燃料而燃烧的。’”  

“婆蹉，如果你的面前那团火熄灭了，你知道‘我面前的火熄灭了’吗？”
“乔达摩尊者，如果我面前那团火熄灭了，我知道‘我面前的火熄灭了’。”

“婆蹉，如果有人这样问你：‘你面前那团熄灭的火去了哪个方向——东方、南方、西方还是北方呢？’婆蹉，你被这样问时，会如何回答呢？”
“乔达摩尊者，这不适用。乔达摩尊者，那团火是依草和木柴为燃料而燃烧的，当燃料耗尽，又没有再添加其他燃料，它就是无食而熄灭了。”

“正是这样，婆蹉，凡是人们用以指称如来的色，那色对于如来来说已经被舍弃，根已被切断，就像棕榈树桩一样被拔除，不再存在，在未来不再生起。婆蹉，从色的毁灭中解脱的如来是深奥的、不可测量的、难以完全理解的——就像大海一样。说‘会投生’不适用，说‘不会投生’不适用，说‘既会投生又不会投生’不适用，说‘既不会投生亦非不会投生’不适用。

凡是人们用以指称如来的受，那受对于如来来说已经被舍弃，根已被切断，就像棕榈树桩一样被拔除，不再存在，在未来不再生起。婆蹉，从受的毁灭中解脱的如来是深奥的、不可测量的、难以完全理解的——就像大海一样。说‘会投生’不适用，说‘不会投生’不适用，说‘既会投生又不会投生’不适用，说‘既不会投生亦非不会投生’不适用。

凡是人们用以指称如来的想，那想对于如来来说已经被舍弃，根已被切断，就像棕榈树桩一样被拔除，不再存在，在未来不再生起。婆蹉，从想的毁灭中解脱的如来是深奥的、不可测量的、难以完全理解的——就像大海一样。说‘会投生’不适用，说‘不会投生’不适用，说‘既会投生又不会投生’不适用，说‘既不会投生亦非不会投生’不适用。

凡是人们用以指称如来的行，那些行对于如来来说已经被舍弃，根已被切断，就像棕榈树桩一样被拔除，不再存在，在未来不再生起。婆蹉，从行的毁灭中解脱的如来是深奥的、不可测量的、难以完全理解的——就像大海一样。说‘会投生’不适用，说‘不会投生’不适用，说‘既会投生又不会投生’不适用，说‘既不会投生亦非不会投生’不适用。

凡是人们用以指称如来的识，那识对于如来来说已经被舍弃，根已被切断，就像棕榈树桩一样被拔除，不再存在，在未来不再生起。婆蹉，从识的毁灭中解脱的如来是深奥的、不可测量的、难以完全理解的——就像大海一样。说‘会投生’不适用，说‘不会投生’不适用，说‘既会投生又不会投生’不适用，说‘既不会投生亦非不会投生’不适用。”

世尊说完这些话后，游方者婆蹉对世尊说道：“乔达摩尊者，就像在一个村庄或城镇不远处有一棵大娑罗树。它的树枝和叶子会脱落，树皮会脱落，腐木会脱落；过了一段时间，它就没了枝叶，没了树皮，没了腐木，变得纯粹，只剩下树心。同样，乔达摩尊者的教法也是没了枝叶，没了树皮，没了腐木，变得纯粹，只剩下树心。殊胜啊，乔达摩尊者……（如上重复）……从今天起，请乔达摩尊者接受我为终身皈依的在家信徒。”

婆蹉火经第二终。  
巴利语经文  
MN.72/(2) Aggivacchasuttaṃ  
　　 187. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho vacchagotto paribbājako bhagavantaṃ etadavoca–  
　　 “Kiṃ nu kho, bho gotama, ‘sassato loko, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘sassato loko, idameva saccaṃ moghamaññan’”ti.  
　　 “Kiṃ pana, bho gotama, ‘asassato loko, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘asassato loko, idameva saccaṃ moghamaññan’”ti.  
　　 “Kiṃ nu kho, bho gotama, ‘antavā loko, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘antavā loko, idameva saccaṃ moghamaññan’”ti.  
　　 “Kiṃ pana, bho gotama, ‘anantavā loko, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘anantavā loko, idameva saccaṃ moghamaññan’”ti.  
　　 “Kiṃ nu kho, bho gotama, ‘taṃ jīvaṃ taṃ sarīraṃ, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘taṃ jīvaṃ taṃ sarīraṃ, idameva saccaṃ moghamaññan’”ti.  
　　 “Kiṃ pana, bho gotama, ‘aññaṃ jīvaṃ aññaṃ sarīraṃ, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘aññaṃ jīvaṃ aññaṃ sarīraṃ, idameva saccaṃ moghamaññan’”ti.  
　　 “Kiṃ nu kho, bho gotama, ‘hoti tathāgato paraṃ maraṇā, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘hoti tathāgato paraṃ maraṇā, idameva saccaṃ moghamaññan’”ti.  
　　 “Kiṃ pana, bho gotama, ‘na hoti tathāgato paraṃ maraṇā, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘na hoti tathāgato paraṃ maraṇā, idameva saccaṃ moghamaññan’”ti.  
　　 “Kiṃ nu kho, bho gotama, ‘hoti ca na ca hoti tathāgato paraṃ maraṇā, idameva saccaṃ moghamaññan’ti– evaṃdiṭṭhi bhavaṃ gotamo”ti “Na kho ahaṃ, vaccha, evaṃdiṭṭhi – ‘hoti ca na ca hoti tathāgato paraṃ maraṇā, idameva saccaṃ moghamaññan’”ti.  
　　 “Kiṃ pana, bho gotama, ‘neva hoti na na hoti tathāgato paraṃ maraṇā, idameva saccaṃ moghamaññan’ti– evaṃdiṭṭhi bhavaṃ gotamo”ti? “Na kho ahaṃ, vaccha, evaṃdiṭṭhi– ‘neva hoti na na hoti tathāgato paraṃ maraṇā, idameva saccaṃ moghamaññan’”ti.  
　　 188. “‘Kiṃ nu kho, bho gotama, sassato loko, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– sassato loko, idameva saccaṃ moghamaññan’ti vadesi. ‘Kiṃ pana, bho gotama, asassato loko, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha evaṃdiṭṭhi– asassato loko, idameva saccaṃ moghamaññan’ti vadesi. ‘Kiṃ nu kho, bho gotama, antavā loko, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– antavā loko, idameva saccaṃ moghamaññan’ti vadesi. ‘Kiṃ pana, bho gotama, anantavā loko, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– anantavā loko, idameva saccaṃ moghamaññan’ti vadesi. ‘Kiṃ nu kho, bho gotama, taṃ jīvaṃ taṃ sarīraṃ, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– taṃ jīvaṃ taṃ sarīraṃ, idameva saccaṃ moghamaññan’ti vadesi. ‘Kiṃ pana, bho gotama, aññaṃ jīvaṃ aññaṃ sarīraṃ, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– aññaṃ jīvaṃ aññaṃ sarīraṃ, idameva saccaṃ moghamaññan’ti vadesi. ‘Kiṃ nu kho, bho gotama, hoti tathāgato paraṃ maraṇā, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– hoti tathāgato paraṃ maraṇā, idameva saccaṃ moghamaññan’ti vadesi.  
　　 “‘Kiṃ pana, bho gotama, na hoti tathāgato paraṃ maraṇā, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– na hoti tathāgato paraṃ maraṇā, idameva saccaṃ moghamaññan’ti vadesi. ‘Kiṃ nu kho, bho gotama, hoti ca na ca hoti tathāgato paraṃ maraṇā, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– hoti ca na ca hoti tathāgato paraṃ maraṇā, idameva saccaṃ moghamaññan’ti vadesi. ‘Kiṃ pana, bho gotama, neva hoti na na hoti tathāgato paraṃ maraṇā, idameva saccaṃ moghamaññanti– evaṃdiṭṭhi bhavaṃ gotamo’ti iti puṭṭho samāno ‘na kho ahaṃ, vaccha, evaṃdiṭṭhi– neva hoti na na hoti tathāgato paraṃ maraṇā, idameva saccaṃ moghamaññan’ti vadesi.  
　　 “Kiṃ pana bho gotamo ādīnavaṃ sampassamāno evaṃ imāni sabbaso diṭṭhigatāni anupagato”ti?  
　　 189. “‘Sassato loko’ti kho, vaccha, diṭṭhigatametaṃ diṭṭhigahanaṃ diṭṭhikantāro diṭṭhivisūkaṃ diṭṭhivipphanditaṃ diṭṭhisaṃyojanaṃ sadukkhaṃ savighātaṃ sa-upāyāsaṃ sapariḷāhaṃ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati ‘Asassato loko’ti kho, vaccha …pe… ‘antavā loko’ti kho, vaccha …pe… ‘anantavā loko’ti kho, vaccha …pe… ‘taṃ jīvaṃ taṃ sarīran’ti kho, vaccha …pe… ‘aññaṃ jīvaṃ aññaṃ sarīran’ti kho, vaccha …pe… ‘hoti tathāgato paraṃ maraṇā’ti kho, vaccha …pe… ‘na hoti tathāgato paraṃ maraṇā’ti kho, vaccha …pe… ‘hoti ca na ca hoti tathāgato paraṃ maraṇā’ti kho, vaccha …pe… ‘neva hoti na na hoti tathāgato paraṃ maraṇā’ti kho, vaccha, diṭṭhigatametaṃ diṭṭhigahanaṃ diṭṭhikantāro diṭṭhivisūkaṃ diṭṭhivipphanditaṃ diṭṭhisaṃyojanaṃ sadukkhaṃ savighātaṃ sa-upāyāsaṃ sapariḷāhaṃ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṃvattati. Imaṃ kho ahaṃ, vaccha, ādīnavaṃ sampassamāno evaṃ imāni sabbaso diṭṭhigatāni anupagato”ti.  
　　 “Atthi pana bhoto gotamassa kiñci diṭṭhigatan”ti? “Diṭṭhigatanti kho, vaccha, apanītametaṃ tathāgatassa. Diṭṭhañhetaṃ, vaccha, tathāgatena– ‘iti rūpaṃ, iti rūpassa samudayo, iti rūpassa atthaṅgamo; iti vedanā, iti vedanāya samudayo, iti vedanāya atthaṅgamo; iti saññā, iti saññāya samudayo, iti saññāya atthaṅgamo; iti saṅkhārā, iti saṅkhārānaṃ samudayo, iti saṅkhārānaṃ atthaṅgamo; iti viññāṇaṃ, iti viññāṇassa samudayo, iti viññāṇassa atthaṅgamo’ti. Tasmā tathāgato sabbamaññitānaṃ sabbamathitānaṃ sabba-ahaṃkāramamaṃkāramānānusayānaṃ khayā virāgā nirodhā cāgā paṭinissaggā anupādā vimuttoti vadāmī”ti.  
　　 190. “Evaṃ vimuttacitto pana, bho gotama, bhikkhu kuhiṃ upapajjatī”ti? “Upapajjatīti kho, vaccha, na upeti”. “Tena hi, bho gotama, na upapajjatī”ti? “Na upapajjatīti kho, vaccha, na upeti”. “Tena hi, bho gotama, upapajjati ca na ca upapajjatī”ti? “Upapajjati ca na ca upapajjatīti kho, vaccha, na upeti”. “Tena hi, bho gotama, neva upapajjati na na upapajjatī”ti? “Neva upapajjati na na upapajjatīti kho, vaccha, na upeti”.  
　　 “‘Evaṃ vimuttacitto pana, bho gotama, bhikkhu kuhiṃ upapajjatī’ti iti puṭṭho samāno ‘upapajjatīti kho, vaccha, na upetī’ti vadesi. ‘Tena hi, bho gotama, na upapajjatī’ti iti puṭṭho samāno ‘na upapajjatīti kho, vaccha, na upetī’ti vadesi. ‘Tena hi, bho gotama, upapajjati ca na ca upapajjatī’ti iti puṭṭho samāno ‘upapajjati ca na ca upapajjatīti kho, vaccha, na upetī’ti vadesi. ‘Tena hi, bho gotama, neva upapajjati na na upapajjatī’ti iti puṭṭho samāno ‘neva upapajjati na na upapajjatīti kho, vaccha, na upetī’ti vadesi. Etthāhaṃ, bho gotama, aññāṇamāpādiṃ, ettha sammohamāpādiṃ. Yāpi me esā bhoto gotamassa purimena kathāsallāpena ahu pasādamattā sāpi me etarahi antarahitā”ti. “Alañhi te, vaccha, aññāṇāya, alaṃ sammohāya. Gambhīro hāyaṃ, vaccha, dhammo duddaso duranubodho santo paṇīto atakkāvacaro nipuṇo paṇḍitavedanīyo. So tayā dujjāno aññadiṭṭhikena aññakhantikena aññarucikena aññatrayogena aññatrācariyakena”.  
　　 191. “Tena hi, vaccha, taññevettha paṭipucchissāmi; yathā te khameyya tathā naṃ byākareyyāsi. Taṃ kiṃ maññasi, vaccha, sace te purato aggi jaleyya, jāneyyāsi tvaṃ– ‘ayaṃ me purato aggi jalatī’”ti? “Sace me, bho gotama, purato aggi jaleyya, jāneyyāhaṃ– ‘ayaṃ me purato aggi jalatī’”ti.  
　　 “Sace pana taṃ, vaccha, evaṃ puccheyya– ‘yo te ayaṃ purato aggi jalati ayaṃ aggi kiṃ paṭicca jalatī’ti, evaṃ puṭṭho tvaṃ, vaccha, kinti byākareyyāsī”ti? “Sace maṃ, bho gotama, evaṃ puccheyya– ‘yo te ayaṃ purato aggi jalati ayaṃ aggi kiṃ paṭicca jalatī’ti, evaṃ puṭṭho ahaṃ, bho gotama, evaṃ byākareyyaṃ ‘yo me ayaṃ purato aggi jalati ayaṃ aggi tiṇakaṭṭhupādānaṃ paṭicca jalatī’”ti.  
　　 “Sace te, vaccha, purato so aggi nibbāyeyya, jāneyyāsi tvaṃ– ‘ayaṃ me purato aggi nibbuto’”ti? “Sace me, bho gotama, purato so aggi nibbāyeyya, jāneyyāhaṃ– ‘ayaṃ me purato aggi nibbuto’”ti.  
　　 “Sace pana taṃ, vaccha, evaṃ puccheyya– ‘yo te ayaṃ purato aggi nibbuto so aggi ito katamaṃ disaṃ gato– puratthimaṃ vā dakkhiṇaṃ vā pacchimaṃ vā uttaraṃ vā’ti, evaṃ puṭṭho tvaṃ, vaccha, kinti byākareyyāsī”ti? “Na upeti, bho gotama, yañhi so, bho gotama, aggi tiṇakaṭṭhupādānaṃ paṭicca ajali tassa ca pariyādānā aññassa ca anupahārā anāhāro nibbuto tveva saṅkhyaṃ gacchatī”ti.  
　　 192. “Evameva kho, vaccha, yena rūpena tathāgataṃ paññāpayamāno paññāpeyya taṃ rūpaṃ tathāgatassa pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Rūpasaṅkhayavimutto kho, vaccha, tathāgato gambhīro appameyyo duppariyogāḷho– seyyathāpi mahāsamuddo. Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.  
　　 “Yāya vedanāya tathāgataṃ paññāpayamāno paññāpeyya sā vedanā tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Vedanāsaṅkhayavimutto kho, vaccha, tathāgato gambhīro appameyyo duppariyogāḷho– seyyathāpi mahāsamuddo. Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.  
　　 “Yāya saññāya tathāgataṃ paññāpayamāno paññāpeyya sā saññā tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Saññāsaṅkhayavimutto kho, vaccha, tathāgato gambhīro appameyyo duppariyogāḷho– seyyathāpi mahāsamuddo. Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.  
　　 “Yehi saṅkhārehi tathāgataṃ paññāpayamāno paññāpeyya te saṅkhārā tathāgatassa pahīnā ucchinnamūlā tālāvatthukatā anabhāvaṃkatā āyatiṃ anuppādadhammā. Saṅkhārasaṅkhayavimutto kho, vaccha, tathāgato gambhīro appameyyo duppariyogāḷho– seyyathāpi mahāsamuddo. Upapajjatīti na upeti na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti.  
　　 “Yena viññāṇena tathāgataṃ paññāpayamāno paññāpeyya taṃ viññāṇaṃ tathāgatassa pahīnaṃ ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Viññāṇasaṅkhayavimutto kho, vaccha, tathāgato gambhīro appameyyo duppariyogāḷho– seyyathāpi mahāsamuddo. Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti”.  
　　 Evaṃ vutte, vacchagotto paribbājako bhagavantaṃ etadavoca– “seyyathāpi, bho gotama, gāmassa vā nigamassa vā avidūre mahāsālarukkho. Tassa aniccatā sākhāpalāsā palujjeyyuṃ, tacapapaṭikā palujjeyyuṃ, pheggū palujjeyyuṃ; so aparena samayena apagatasākhāpalāso apagatatacapapaṭiko apagataphegguko suddho assa, sāre patiṭṭhito; evameva bhoto gotamassa pāvacanaṃ apagatasākhāpalāsaṃ apagatatacapapaṭikaṃ apagatapheggukaṃ suddhaṃ, sāre patiṭṭhitaṃ. Abhikkantaṃ, bho gotama …pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.  
　　 Aggivacchasuttaṃ niṭṭhitaṃ dutiyaṃ.
