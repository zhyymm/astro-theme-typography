---
title: 中部14经：苦蕴小经
pubDate: 2026-01-11
categories: ['巴利三藏']
tags: [中部]
draft: false
---
我曾这样听闻：

有一次，佛陀住在释迦国的迦毗罗卫城，榕树园中。这时，释迦族人摩诃那摩去见佛陀，他向佛陀致敬后，坐在一旁。坐在一旁的摩诃那摩对佛陀说：“世尊，我很早就知道世尊这样说法：‘贪是心的染污，嗔是心的染污，痴是心的染污。’世尊，我也知道世尊这样说法：‘贪是心的染污，嗔是心的染污，痴是心的染污。’但是有时贪法还会缠绕我的心，嗔法还会缠绕我的心，痴法还会缠绕我的心。因此我心想：‘世尊，究竟我内心有什么法尚未被断除，以至于有时贪法还会缠绕我的心，嗔法还会缠绕我的心，痴法还会缠绕我的心呢？’”

“摩诃那摩，正是你内心尚未断除的那些法，导致有时贪法缠绕你的心，嗔法缠绕你的心，痴法缠绕你的心。摩诃那摩，如果那些法已被你内心断除，你就不会居家生活，也不会享用欲乐了。摩诃那摩，正是因为那些法尚未被你内心断除，所以你居家生活，享用欲乐。

“‘欲乐少味、多苦、多忧患，其过患更多’——摩诃那摩，即使圣弟子如实地以正慧善见此理，但他若不能离于欲乐、离于不善法而获得喜乐，或获得比这更寂静的乐，那么他就还未能对欲乐不回转。摩诃那摩，当圣弟子如实地以正慧善见‘欲乐少味、多苦、多忧患，其过患更多’此理，并且他能离于欲乐、离于不善法而获得喜乐，或获得比这更寂静的乐时，那么他就对欲乐不回转了。

“摩诃那摩，在我未彻证、作为菩萨时，我也如实地以正慧善见‘欲乐少味、多苦、多忧患，其过患更多’此理，但我未能离于欲乐、离于不善法而获得喜乐，或获得比这更寂静的乐，所以我当时尚未宣称我对欲乐不回转。摩诃那摩，当我如实地以正慧善见‘欲乐少味、多苦、多忧患，其过患更多’此理，并且我能离于欲乐、离于不善法而获得喜乐，或获得比这更寂静的乐时，我才宣称我对欲乐不回转了。


“摩诃那摩，什么是欲乐的味呢？摩诃那摩，有这五种欲境。哪五种？眼所识的色，是可欲的、可爱的、可意的、悦人的、与欲相应的、令人陶醉的；耳所识的声……鼻所识的香……舌所识的味……身所识的触，是可欲的、可爱的、可意的、悦人的、与欲相应的、令人陶醉的——摩诃那摩，这就是五种欲境。摩诃那摩，缘于这五种欲境所产生的乐和喜悦——这就是欲乐的味。

“摩诃那摩，什么是欲乐的过患呢？摩诃那摩，例如，一位善家子弟为了谋生而从事某种技艺——无论是算术、计数、计算，还是耕种、经商、畜牧、射箭、担任王室官员，抑或是其他任何技艺，他忍受着寒冷，忍受着炎热，被蚊虫、苍蝇、风、日晒、爬虫的接触所困扰，被饥渴所折磨；摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“摩诃那摩，如果这位善家子弟如此勤奋努力，但他的财富却没有获得。他就忧愁、疲惫、悲叹、捶胸、陷入迷惘：‘我的努力真是徒劳无益，我的奋斗真是没有结果啊！’摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“摩诃那摩，如果这位善家子弟如此勤奋努力，而且他的财富获得了。他对这些财富的守护就会感到痛苦和不悦：‘王室不要夺走我的财富，盗贼不要抢走我的财富，火不要烧毁我的财富，水不要冲走我的财富，不喜爱的继承人不要夺走我的财富。’当他如此守护财富时，财富却被王室夺走，或被盗贼抢走，或被火烧毁，或被水冲走，或被不喜爱的继承人夺走。他就忧愁、疲惫、悲叹、捶胸、陷入迷惘：‘我所拥有的也不复存在了！’摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“再者，摩诃那摩，由于欲乐、以欲乐为因、以欲乐为缘、以欲乐为本，国王与国王争执，刹帝利与刹帝利争执，婆罗门与婆罗门争执，居士与居士争执，母亲与儿子争执，儿子与母亲争执，父亲与儿子争执，儿子与父亲争执，兄弟与兄弟争执，兄弟与姐妹争执，姐妹与兄弟争执，朋友与朋友争执。他们在那里陷入争吵、争斗、争论，他们用手互相攻击，用土块互相攻击，用棍棒互相攻击，用刀剑互相攻击。他们在那里招致死亡，或招致濒临死亡的痛苦。摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“再者，摩诃那摩，由于欲乐、以欲乐为因、以欲乐为缘、以欲乐为本，他们拿起刀剑和盾牌，披上弓箭袋，投入双方对阵的战场，在箭矢横飞、矛枪刺穿、刀剑闪耀之处。他们在那里被箭射中，被矛枪刺中，被刀剑斩首。他们在那里招致死亡，或招致濒临死亡的痛苦。摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“再者，摩诃那摩，由于欲乐、以欲乐为因、以欲乐为缘、以欲乐为本，他们拿起刀剑和盾牌，披上弓箭袋，在沾满泥浆的堡垒上冲锋，在箭矢横飞、矛枪刺穿、刀剑闪耀之处。他们在那里被箭射中，被矛枪刺中，被粪水浇泼，被渣滓压碎，被刀剑斩首。他们在那里招致死亡，或招致濒临死亡的痛苦。摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“再者，摩诃那摩，由于欲乐、以欲乐为因、以欲乐为缘、以欲乐为本，他们破门而入，进行抢劫，进行入室盗窃，在路上拦路抢劫，进行通奸。于是国王抓住他们，对他们施以各种惩罚：用鞭子抽打，用藤条抽打，用半棍抽打；斩断他们的手，斩断他们的脚，斩断他们的手和脚，斩断他们的耳，斩断他们的鼻，斩断他们的耳和鼻；使他们像破碗一样，使他们像贝壳光头一样，使他们像罗睺之口一样，使他们像火焰花环一样，使他们像手灯一样，使他们像草垫一样，使他们像碎布衣一样，使他们像羚羊一样，使他们像鱼钩上的肉一样，使他们像钱币一样，使他们像盐水腐蚀一样，使他们像木杵转动一样，使他们像稻草垫一样，用滚烫的油浇泼，让狗啃咬，让他们活活地被钉在木桩上，用刀剑斩首。他们在那里招致死亡，或招致濒临死亡的痛苦。摩诃那摩，这也是欲乐的一种现世过患，是苦蕴，以欲为因，以欲为缘，以欲为本。

“再者，摩诃那摩，由于欲乐、以欲乐为因、以欲乐为缘、以欲乐为本，他们身行恶业，语行恶业，意行恶业。他们身行恶业，语行恶业，意行恶业后，身体坏灭，死后堕入苦处、恶趣、堕落、地狱。摩诃那摩，这也是欲乐的一种来世过患，是苦蕴，以欲为因，以欲为缘，以欲为本。


“摩诃那摩，有一次我住在王舍城耆阇崛山。当时，许多尼犍子正在伊私吉利山旁的黑石上，他们站立不动，禁止坐下，感受着猛烈、剧烈、严酷、痛苦、难忍的感受。摩诃那摩，于是我在傍晚时分从禅定中出定，走到伊私吉利山旁的黑石处，到那些尼犍子那里；我走过去后，对那些尼犍子说：‘贤友们，你们尼犍子为什么站立不动，禁止坐下，感受着猛烈、剧烈、严酷、痛苦、难忍的感受呢？’摩诃那摩，我这样问后，那些尼犍子对我说：‘贤友，尼犍子那提子自称是全知者，一切见者，没有任何遗漏的智见，他宣称：“无论我行走、站立、睡觉、清醒，智见都持续不断地呈现在我面前。”他这样说：“贤友们，你们过去造作了恶业，通过这种严酷的苦行来消除它们；现在你们身口意皆已自制，这将使未来不再造作恶业；如此，通过苦行消除旧业，不再造作新业，未来就不会再有漏尽；未来没有漏尽，就没有业的灭尽，没有业的灭尽，就没有苦的灭尽，没有苦的灭尽，所有的苦都将被消除。”我们对此感到满意和认同，因此我们感到高兴。’

“摩诃那摩，我这样问那些尼犍子：‘贤友们，你们尼犍子知道自己过去是否存在过吗？’‘不，贤友。’‘贤友们，你们尼犍子知道自己过去是否造作过恶业吗？’‘不，贤友。’‘贤友们，你们尼犍子知道自己过去造作的是这样或那样的恶业吗？’‘不，贤友。’‘贤友们，你们尼犍子知道自己已经消除了多少苦，还需要消除多少苦，以及消除多少苦后所有的苦都将被消除吗？’‘不，贤友。’‘贤友们，你们尼犍子知道如何在现世中舍弃不善法，成就善法吗？’‘不，贤友。’

“‘贤友们，既然你们尼犍子不知道自己过去是否存在过，不知道自己过去是否造作过恶业，不知道自己过去造作的是这样或那样的恶业，也不知道自己已经消除了多少苦，还需要消除多少苦，以及消除多少苦后所有的苦都将被消除。也不知道如何在现世中舍弃不善法，成就善法。既然如此，贤友们，那么世间那些凶残、嗜血、行为残忍的人投生为人后，就都去尼犍子那里出家了吗？’‘不，乔达摩贤友，安乐不能通过安乐获得，安乐只能通过痛苦获得；乔达摩贤友，如果安乐能够通过安乐获得，那么摩揭陀国国王频毗沙罗就会获得安乐了，摩揭陀国国王频毗沙罗比乔达摩尊者更安乐。’

“‘贤友们，你们尼犍子确实是仓促、不经思虑地说了这番话：安乐不能通过安乐获得，安乐只能通过痛苦获得；乔达摩贤友，如果安乐能够通过安乐获得，那么摩揭陀国国王频毗沙罗就会获得安乐了，摩揭陀国国王频毗沙罗比乔达摩尊者更安乐。’然而，正是我应该在那里被反问：‘是尊者们更安乐呢，还是摩揭陀国国王频毗沙罗国王更安乐呢？’‘确实，乔达摩贤友，我们是仓促、不经思虑地说了这番话：安乐不能通过安乐获得，安乐只能通过痛苦获得；乔达摩贤友，如果安乐能够通过安乐获得，那么摩揭陀国国王频毗沙罗就会获得安乐了，摩揭陀国国王频毗沙罗比乔达摩尊者更安乐。’然而，请别提这事了，现在我们来问乔达摩尊者：‘是尊者们更安乐呢，还是摩揭陀国国王频毗沙罗国王更安乐呢？’

“‘既然如此，贤友们，我就反问你们，你们认为怎样就怎样回答吧。贤友们，你们认为摩揭陀国国王频毗沙罗国王能够身体不动，口不出声，七天七夜持续感受纯粹的安乐而住吗？’‘不，贤友。’

“‘贤友们，你们认为摩揭陀国国王频毗沙罗国王能够身体不动，口不出声，六天六夜……五天五夜……四天四夜……三天三夜……两天两夜……一天一夜持续感受纯粹的安乐而住吗？’‘不，贤友。’

“‘贤友们，我能够身体不动，口不出声，一天一夜持续感受纯粹的安乐而住。贤友们，我能够身体不动，口不出声，两天两夜……三天三夜……四天四夜……五天五夜……六天六夜……七天七夜持续感受纯粹的安乐而住。贤友们，既然如此，你们认为谁更安乐，是摩揭陀国国王频毗沙罗国王还是我？’‘既然如此，尊者乔达摩比摩揭陀国国王频毗沙罗国王更安乐。’”

佛陀说了这番话。摩诃那摩，释迦族人，心满意足，对佛陀的话语感到欢喜。


苦蕴小经 第四 终。  
巴利语经文  
MN.14/(4) Cūḷadukkhakkhandhasuttaṃ  
　　 175. Evaṃ me sutaṃ– ekaṃ samayaṃ bhagavā sakkesu viharati kapilavatthusmiṃ nigrodhārāme. Atha kho mahānāmo sakko yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho mahānāmo sakko bhagavantaṃ etadavoca– “dīgharattāhaṃ, bhante, bhagavatā evaṃ dhammaṃ desitaṃ ājānāmi– ‘lobho cittassa upakkileso, doso cittassa upakkileso, moho cittassa upakkileso’ti. Evañcāhaṃ, bhante, bhagavatā dhammaṃ desitaṃ ājānāmi– ‘lobho cittassa upakkileso, doso cittassa upakkileso, moho cittassa upakkileso’ti. Atha ca pana me ekadā lobhadhammāpi cittaṃ pariyādāya tiṭṭhanti, dosadhammāpi cittaṃ pariyādāya tiṭṭhanti, mohadhammāpi cittaṃ pariyādāya tiṭṭhanti. Tassa mayhaṃ, bhante, evaṃ hoti– ‘kosu nāma me dhammo ajjhattaṃ appahīno yena me ekadā lobhadhammāpi cittaṃ pariyādāya tiṭṭhanti, dosadhammāpi cittaṃ pariyādāya tiṭṭhanti, mohadhammāpi cittaṃ pariyādāya tiṭṭhantī’”ti.  
　　 176. “So eva kho te, mahānāma, dhammo ajjhattaṃ appahīno yena te ekadā lobhadhammāpi cittaṃ pariyādāya tiṭṭhanti, dosadhammāpi cittaṃ pariyādāya tiṭṭhanti, mohadhammāpi cittaṃ pariyādāya tiṭṭhanti. So ca hi te, mahānāma, dhammo ajjhattaṃ pahīno abhavissa, na tvaṃ agāraṃ ajjhāvaseyyāsi, na kāme paribhuñjeyyāsi. Yasmā ca kho te, mahānāma, so eva dhammo ajjhattaṃ appahīno tasmā tvaṃ agāraṃ ajjhāvasasi, kāme paribhuñjasi.  
　　 177. “‘Appassādā kāmā bahudukkhā bahupāyāsā, ādīnavo ettha bhiyyo’ti– iti cepi, mahānāma, ariyasāvakassa yathābhūtaṃ sammappaññāya sudiṭṭhaṃ hoti, so ca aññatreva kāmehi aññatra akusalehi dhammehi pītisukhaṃ nādhigacchati, aññaṃ vā tato santataraṃ; atha kho so neva tāva anāvaṭṭī kāmesu hoti. Yato ca kho, mahānāma, ariyasāvakassa ‘appassādā kāmā bahudukkhā bahupāyāsā, ādīnavo ettha bhiyyo’ti– evametaṃ yathābhūtaṃ sammappaññāya sudiṭṭhaṃ hoti, so ca aññatreva kāmehi aññatra akusalehi dhammehi pītisukhaṃ adhigacchati aññaṃ vā tato santataraṃ; atha kho so anāvaṭṭī kāmesu hoti.  
　　 “Mayhampi kho, mahānāma pubbeva sambodhā, anabhisambuddhassa bodhisattasseva sato, ‘appassādā kāmā bahudukkhā bahupāyāsā, ādīnavo ettha bhiyyo’ti– evametaṃ yathābhūtaṃ sammappaññāya sudiṭṭhaṃ hoti, so ca aññatreva kāmehi aññatra akusalehi dhammehi pītisukhaṃ nājjhagamaṃ, aññaṃ vā tato santataraṃ; atha khvāhaṃ neva tāva anāvaṭṭī kāmesu paccaññāsiṃ. Yato ca kho me, mahānāma, ‘appassādā kāmā bahudukkhā bahupāyāsā, ādīnavo ettha bhiyyo’ti– evametaṃ yathābhūtaṃ sammappaññāya sudiṭṭhaṃ ahosi, so ca aññatreva kāmehi aññatra akusalehi dhammehi pītisukhaṃ ajjhagamaṃ, aññaṃ vā tato santataraṃ; athāhaṃ anāvaṭṭī kāmesu paccaññāsiṃ.  
　　 178. “Ko ca, mahānāma, kāmānaṃ assādo? Pañcime, mahānāma, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā; sotaviññeyyā saddā …pe… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā– ime kho, mahānāma, pañca kāmaguṇā. Yaṃ kho, mahānāma, ime pañca kāmaguṇe paṭicca uppajjati sukhaṃ somanassaṃ– ayaṃ kāmānaṃ assādo.  
　　 “Ko ca, mahānāma, kāmānaṃ ādīnavo? Idha, mahānāma, kulaputto yena sippaṭṭhānena jīvikaṃ kappeti– yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena, sītassa purakkhato uṇhassa purakkhato ḍaṃsamakasavātātapasarīṃsapasamphassehi rissamāno khuppipāsāya mīyamāno; ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Tassa ce mahānāma kulaputtassa evaṃ uṭṭhahato ghaṭato vāyamato te bhogā nābhinipphajjanti, so socati kilamati paridevati urattāḷiṃ kandati sammohaṃ āpajjati ‘moghaṃ vata me uṭṭhānaṃ, aphalo vata me vāyāmo’ti. Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Tassa ce, mahānāma, kulaputtassa evaṃ uṭṭhahato ghaṭato vāyamato te bhogā abhinipphajjanti. So tesaṃ bhogānaṃ ārakkhādhikaraṇaṃ dukkhaṃ domanassaṃ paṭisaṃvedeti– ‘kinti me bhoge neva rājāno hareyyuṃ, na corā hareyyuṃ, na aggi daheyya, na udakaṃ vaheyya, na appiyā vā dāyādā hareyyun’ti. Tassa evaṃ ārakkhato gopayato te bhoge rājāno vā haranti, corā vā haranti, aggi vā dahati, udakaṃ vā vahati, appiyā vā dāyādā haranti. So socati kilamati paridevati urattāḷiṃ kandati sammohaṃ āpajjati– ‘yampi me ahosi tampi no natthī’ti. Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Puna caparaṃ, mahānāma, kāmahetu kāmanidānaṃ kāmādhikaraṇaṃ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. Te tattha kalahaviggahavivādāpannā aññamaññaṃ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. Te tattha maraṇampi nigacchanti, maraṇamattampi dukkhaṃ Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Puna caparaṃ, mahānāma, kāmahetu kāmanidānaṃ kāmādhikaraṇaṃ kāmānameva hetu asicammaṃ gahetvā, dhanukalāpaṃ sannayhitvā, ubhatobyūḷhaṃ saṅgāmaṃ pakkhandanti usūsupi khippamānesu, sattīsupi khippamānāsu, asīsupi vijjotalantesu. Te tattha usūhipi vijjhanti, sattiyāpi vijjhanti, asināpi sīsaṃ chindanti. Te tattha maraṇampi nigacchanti, maraṇamattampi dukkhaṃ. Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Puna caparaṃ, mahānāma, kāmahetu kāmanidānaṃ kāmādhikaraṇaṃ kāmānameva hetu asicammaṃ gahetvā, dhanukalāpaṃ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu. Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṃ chindanti. Te tattha maraṇampi nigacchanti, maraṇamattampi dukkhaṃ. Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Puna caparaṃ, mahānāma, kāmahetu kāmanidānaṃ kāmādhikaraṇaṃ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti. Tamenaṃ rājāno gahetvā vividhā kammakāraṇā kārenti– kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṃsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṃ chindanti. Te tattha maraṇampi nigacchanti, maraṇamattampi dukkhaṃ. Ayampi, mahānāma, kāmānaṃ ādīnavo sandiṭṭhiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 “Puna caparaṃ, mahānāma, kāmahetu kāmanidānaṃ kāmādhikaraṇaṃ kāmānameva hetu kāyena duccaritaṃ caranti, vācāya duccaritaṃ caranti, manasā duccaritaṃ caranti. Te kāyena duccaritaṃ caritvā, vācāya duccaritaṃ caritvā, manasā duccaritaṃ caritvā, kāyassa bhedā paraṃ maraṇā, apāyaṃ duggatiṃ vinipātaṃ nirayaṃ upapajjanti. Ayampi, mahānāma, kāmānaṃ ādīnavo samparāyiko dukkhakkhandho kāmahetu kāmanidānaṃ kāmādhikaraṇaṃ kāmānameva hetu.  
　　 179. “Ekamidāhaṃ, mahānāma, samayaṃ rājagahe viharāmi gijjhakūṭe pabbate. Tena kho pana samayena sambahulā nigaṇṭhā isigilipasse kāḷasilāyaṃ ubbhaṭṭhakā honti āsanapaṭikkhittā, opakkamikā dukkhā tibbā kharā kaṭukā vedanā vedayanti. Atha khvāhaṃ, mahānāma, sāyanhasamayaṃ paṭisallānā vuṭṭhito yena isigilipasse kāḷasilā yena te nigaṇṭhā tenupasaṅkamiṃ; upasaṅkamitvā te nigaṇṭhe etadavocaṃ– ‘kinnu tumhe, āvuso, nigaṇṭhā ubbhaṭṭhakā āsanapaṭikkhittā, opakkamikā dukkhā tibbā kharā kaṭukā vedanā vedayathā’ti? Evaṃ vutte, mahānāma, te nigaṇṭhā maṃ etadavocuṃ– ‘nigaṇṭho, āvuso, nāṭaputto sabbaññū sabbadassāvī aparisesaṃ ñāṇadassanaṃ paṭijānāti– “carato ca me tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitan”ti. So evamāha– “atthi kho vo, nigaṇṭhā, pubbe pāpakammaṃ kataṃ, taṃ imāya kaṭukāya dukkarakārikāya nijjīretha; yaṃ panettha etarahi kāyena saṃvutā vācāya saṃvutā manasā saṃvutā taṃ āyatiṃ pāpassa kammassa akaraṇaṃ; iti purāṇānaṃ kammānaṃ tapasā byantibhāvā, navānaṃ kammānaṃ akaraṇā, āyatiṃ anavassavo; āyatiṃ anavassavā kammakkhayo, kammakkhayā dukkhakkhayo, dukkhakkhayā vedanākkhayo, vedanākkhayā sabbaṃ dukkhaṃ nijjiṇṇaṃ bhavissatī”ti. Tañca panamhākaṃ ruccati ceva khamati ca, tena camha attamanā’ti.  
　　 180. “Evaṃ vutte, ahaṃ, mahānāma, te nigaṇṭhe etadavocaṃ– ‘kiṃ pana tumhe, āvuso nigaṇṭhā, jānātha– ahuvamheva mayaṃ pubbe na nāhuvamhā’ti? ‘No hidaṃ, āvuso’. ‘Kiṃ pana tumhe, āvuso nigaṇṭhā, jānātha– akaramheva mayaṃ pubbe pāpakammaṃ na nākaramhā’ti? ‘No hidaṃ, āvuso’. ‘Kiṃ pana tumhe, āvuso nigaṇṭhā, jānātha– evarūpaṃ vā evarūpaṃ vā pāpakammaṃ akaramhā’ti? ‘No hidaṃ, āvuso’. ‘Kiṃ pana tumhe, āvuso nigaṇṭhā, jānātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī’ti? ‘No hidaṃ, āvuso’. ‘Kiṃ pana tumhe, āvuso nigaṇṭhā, jānātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadan’ti? ‘No hidaṃ, āvuso’.  
　　 “‘Iti kira tumhe, āvuso nigaṇṭhā, na jānātha– ahuvamheva mayaṃ pubbe na nāhuvamhāti, na jānātha– akaramheva mayaṃ pubbe pāpakammaṃ na nākaramhāti, na jānātha– evarūpaṃ vā evarūpaṃ vā pāpakammaṃ akaramhāti, na jānātha– ettakaṃ vā dukkhaṃ nijjiṇṇaṃ, ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatīti. Na jānātha– diṭṭheva dhamme akusalānaṃ dhammānaṃ pahānaṃ, kusalānaṃ dhammānaṃ upasampadaṃ. Evaṃ sante, āvuso nigaṇṭhā, ye loke luddā lohitapāṇino kurūrakammantā manussesu paccājātā te nigaṇṭhesu pabbajantī’ti? ‘Na kho, āvuso gotama, sukhena sukhaṃ adhigantabbaṃ, dukkhena kho sukhaṃ adhigantabbaṃ; sukhena cāvuso gotama, sukhaṃ adhigantabbaṃ abhavissa, rājā māgadho seniyo bimbisāro sukhaṃ adhigaccheyya, rājā māgadho seniyo bimbisāro sukhavihāritaro āyasmatā gotamenā’ti.  
　　 “‘Addhāyasmantehi nigaṇṭhehi sahasā appaṭisaṅkhā vācā bhāsitā– na kho, āvuso gotama, sukhena sukhaṃ adhigantabbaṃ, dukkhena kho sukhaṃ adhigantabbaṃ; sukhena cāvuso gotama, sukhaṃ adhigantabbaṃ abhavissa, rājā māgadho seniyo bimbisāro sukhaṃ adhigaccheyya, rājā māgadho seniyo bimbisāro sukhavihāritaro āyasmatā gotamenā”ti. Api ca ahameva tattha paṭipucchitabbo– ko nu kho āyasmantānaṃ sukhavihāritaro rājā vā māgadho seniyo bimbisāro āyasmā vā gotamo’ti? Addhāvuso gotama, amhehi sahasā appaṭisaṅkhā vācā bhāsitā, na kho, āvuso gotama, sukhena sukhaṃ adhigantabbaṃ, dukkhena kho sukhaṃ adhigantabbaṃ; sukhena cāvuso gotama, sukhaṃ adhigantabbaṃ abhavissa, rājā māgadho seniyo bimbisāro sukhaṃ adhigaccheyya, rājā māgadho seniyo bimbisāro sukhavihāritaro āyasmatā gotamenāti. Api ca tiṭṭhatetaṃ, idānipi mayaṃ āyasmantaṃ gotamaṃ pucchāma– ko nu kho āyasmantānaṃ sukhavihāritaro rājā vā māgadho seniyo bimbisāro āyasmā vā gotamo’ti?  
　　 “‘Tena hāvuso nigaṇṭhā, tumheva tattha paṭipucchissāmi, yathā vo khameyya tathā naṃ byākareyyātha. Taṃ kiṃ maññathāvuso nigaṇṭhā, pahoti rājā māgadho seniyo bimbisāro, aniñjamāno kāyena, abhāsamāno vācaṃ, satta rattindivāni ekantasukhaṃ paṭisaṃvedī viharitun’ti? ‘No hidaṃ, āvuso’.  
　　 “‘Taṃ kiṃ maññathāvuso nigaṇṭhā, pahoti rājā māgadho seniyo bimbisāro, aniñjamāno kāyena, abhāsamāno vācaṃ, cha rattindivāni …pe… pañca rattindivāni… cattāri rattindivāni… tīṇi rattindivāni… dve rattindivāni… ekaṃ rattindivaṃ ekantasukhaṃ paṭisaṃvedī viharitun’ti? ‘No hidaṃ, āvuso’.  
　　 “‘Ahaṃ kho, āvuso nigaṇṭhā, pahomi aniñjamāno kāyena, abhāsamāno vācaṃ, ekaṃ rattindivaṃ ekantasukhaṃ paṭisaṃvedī viharituṃ. Ahaṃ kho, āvuso nigaṇṭhā, pahomi aniñjamāno kāyena, abhāsamāno vācaṃ, dve rattindivāni… tīṇi rattindivāni… cattāri rattindivāni… pañca rattindivāni… cha rattindivāni… satta rattindivāni ekantasukhaṃ paṭisaṃvedī viharituṃ. Taṃ kiṃ maññathāvuso nigaṇṭhā, evaṃ sante ko sukhavihāritaro rājā vā māgadho seniyo bimbisāro ahaṃ vā’ti? ‘Evaṃ sante āyasmāva gotamo sukhavihāritaro raññā māgadhena seniyena bimbisārenā’”ti.  
　　 Idamavoca bhagavā. Attamano mahānāmo sakko bhagavato bhāsitaṃ abhinandīti.  
　　 Cūḷadukkhakkhandhasuttaṃ niṭṭhitaṃ catutthaṃ.



