---
title: 中部95经 阐耆经
pubDate: 2026-01-22 19:28:32
categories: ['巴利三藏']
description: ''
slug:
tags: [中部]
draft: false
---
中部95经 阐耆经

我曾这样听闻：一时，世尊与大比丘僧团在拘萨罗国游行，抵达拘萨罗婆罗门村奥波娑陀。世尊即住于奥波娑陀之北方的提婆瓦那娑罗林中。当时，阐耆婆罗门居住在奥波娑陀，此地丰饶、草木水源充足、谷物丰盛，乃波斯匿王所赐予的王邑与梵天赐予之地。奥波娑陀的婆罗门居士们听说：“沙门乔达摩是释迦子，从释迦族出家，正在拘萨罗国游行，与大比丘僧团一同抵达奥波娑陀，现住于奥波娑陀之北方的提婆瓦那娑罗林中。关于彼乔达摩尊者，如是美誉广为流传：‘彼世尊是阿罗汉、正等正觉者、明行具足者、善逝、世间解、无上调御丈夫、天人师、佛、世尊。’他亲身证知此世间及其中的天、魔、梵天、沙门、婆罗门、天人、人类，并加以宣说。他所教导的法，初善、中善、后善，具足义理与文句，宣说完全圆满、清净的梵行。善哉，能得见如是阿罗汉！”

于是，奥波娑陀的婆罗门居士们离开奥波娑陀，成群结队，面向北方，前往提婆瓦那娑罗林。当时，阐耆婆罗门正在高殿上午休。阐耆婆罗门看见奥波娑陀的婆罗门居士们离开奥波娑陀，成群结队，面向北方，前往提婆瓦那娑罗林。看见后，他便对管家说：“管家啊，奥波娑陀的婆罗门居士们离开奥波娑陀，成群结队，面向北方，前往提婆瓦那娑罗林，是为何故？”（管家答道）：“阐耆尊者，沙门乔达摩是释迦子，从释迦族出家，正在拘萨罗国游行，与大比丘僧团一同抵达奥波娑陀，现住于奥波娑陀之北方的提婆瓦那娑罗林中。关于彼乔达摩尊者，如是美誉广为流传：‘彼世尊是阿罗汉、正等正觉者、明行具足者、善逝、世间解、无上调御丈夫、天人师、佛、世尊。’这些人正要去拜访彼乔达摩尊者。”（阐耆说）：“那么，管家啊，你去到奥波娑陀的婆罗门居士们那里，去到之后，这样对奥波娑陀的婆罗门居士们说：‘诸位请稍候，阐耆婆罗门也要去拜访沙门乔达摩。’”管家答道：“是的，尊者。”于是，管家应允了阐耆婆罗门，去到奥波娑陀的婆罗门居士们那里，去到之后，对奥波娑陀的婆罗门居士们说：“诸位，阐耆婆罗门这样说：‘请诸位稍候，阐耆婆罗门也要去拜访沙门乔达摩。’”

此时，大约有五百名来自各地的婆罗门因某事住在奥波娑陀。他们听说：“阐耆婆罗门要去拜访沙门乔达摩。”于是，那些婆罗门去到阐耆婆罗门那里，去到之后，对阐耆婆罗门说：“阐耆尊者，您真的要去拜访沙门乔达摩吗？”（阐耆说）：“是的，我正打算去拜访沙门乔达摩。”（众婆罗门说）：“阐耆尊者，您不要去拜访沙门乔达摩。您不应该去拜访沙门乔达摩；沙门乔达摩才应该来拜访您。因为阐耆尊者您父母双方出身纯正，七代祖先血统清净，未曾因出身而被指责或非议。因为阐耆尊者您父母双方出身纯正，七代祖先血统清净，未曾因出身而被指责或非议，以此而言，您不应该去拜访沙门乔达摩；沙门乔达摩才应该来拜访您。因为阐耆尊者您富有、拥有巨额财富、享有巨大受用……（略）……因为阐耆尊者您通晓三吠陀及其词汇、仪轨、音韵、语源，并熟知第五部《历史》；您精通词法、语法，通晓世间论与大人相，无有瑕疵……（略）……因为阐耆尊者您形貌端正、仪表堂堂、令人喜爱，具足极致的容貌与肤色，拥有梵天般的肤色与光泽，值得瞻仰，不容小觑……（略）……因为阐耆尊者您持戒、持高尚戒、具足高尚戒……（略）……因为阐耆尊者您言语美妙、措辞得体，具足大众化的言语，清晰、不含糊、能阐明义理……（略）……因为阐耆尊者您是许多人的师父与师承，教导三百名青年学习吠陀经……（略）……因为阐耆尊者您受到拘萨罗国波斯匿王的恭敬、尊重、敬爱、供养、礼遇……（略）……因为阐耆尊者您受到婆罗门婆卡拉萨提的恭敬、尊重、敬爱、供养、礼遇……（略）……因为阐耆尊者您居住在奥波娑陀，此地丰饶、草木水源充足、谷物丰盛，乃波斯匿王所赐予的王邑与梵天赐予之地。因为阐耆尊者您居住在奥波娑陀，此地丰饶、草木水源充足、谷物丰盛，乃波斯匿王所赐予的王邑与梵天赐予之地，以此而言，您不应该去拜访沙门乔达摩；沙门乔达摩才应该来拜访您。”

阐耆婆罗门听罢，对那些婆罗门说：“那么，诸位请也听我说，为什么我们才应该去拜访沙门乔达摩，而不是彼乔达摩尊者应该来拜访我们。诸位，沙门乔达摩父母双方出身纯正，七代祖先血统清净，未曾因出身而被指责或非议。诸位，沙门乔达摩父母双方出身纯正，七代祖先血统清净，未曾因出身而被指责或非议，以此而言，彼乔达摩尊者不应该来拜访我们；而我们才应该去拜访彼乔达摩尊者。诸位，沙门乔达摩舍弃了大量的金银财宝，包括地下的和空中的，然后出家……（略）……诸位，沙门乔达摩年纪轻轻，头发乌黑，拥有完美的青春，在人生的初段，舍弃家庭，出家为无家者……（略）……诸位，沙门乔达摩在不情愿的父母哭泣流泪中，剃除须发，披上袈裟，舍弃家庭，出家为无家者……（略）……诸位，沙门乔达摩形貌端正、仪表堂堂、令人喜爱，具足极致的容貌与肤色，拥有梵天般的肤色与光泽，值得瞻仰，不容小觑……（略）……诸位，沙门乔达摩持戒，持圣戒、善戒、具足善戒……（略）……诸位，沙门乔达摩言语美妙、措辞得体，具足大众化的言语，清晰、不含糊、能阐明义理……（略）……诸位，沙门乔达摩是许多人的师父与师承……（略）……诸位，沙门乔达摩贪欲已尽，烦躁已离……（略）……诸位，沙门乔达摩主张业论、主张行动论，对婆罗门群体不怀恶念……（略）……诸位，沙门乔达摩出身高贵，出身于不混杂的刹帝利家族……（略）……诸位，沙门乔达摩出身富裕家族，拥有巨额财富、享有巨大受用……（略）……诸位，沙门乔达摩受到全国各地的人们前来请教……（略）……诸位，有成千上万的天神以沙门乔达摩为归依……（略）……关于沙门乔达摩，如是美誉广为流传：‘彼世尊是阿罗汉、正等正觉者、明行具足者、善逝、世间解、无上调御丈夫、天人师、佛、世尊’……（略）……诸位，沙门乔达摩具足三十二大丈夫相……（略）……诸位，摩揭陀国斯尼耶·频毘娑罗王与妻子儿女都以沙门乔达摩为归依……（略）……诸位，拘萨罗国波斯匿王与妻子儿女都以沙门乔达摩为归依……（略）……诸位，婆罗门婆卡拉萨提与妻子儿女都以沙门乔达摩为归依……（略）……诸位，沙门乔达摩抵达奥波娑陀，住于奥波娑陀之北方的提婆瓦那娑罗林中。凡是来到我们村庄或地区内的沙门或婆罗门，他们都是我们的客人。客人理应受到我们的恭敬、尊重、敬爱、供养。沙门乔达摩抵达奥波娑陀，住于奥波娑陀之北方的提婆瓦那娑罗林中，沙门乔达摩是我们的客人。客人理应受到我们的恭敬、尊重、敬爱、供养。以此而言，彼乔达摩尊者不应该来拜访我们；而我们才应该去拜访彼乔达摩尊者。诸位，我所知道的彼乔达摩尊者的赞誉就这么多，然而彼乔达摩尊者远不止这些赞誉；彼乔达摩尊者拥有无量的赞誉。即使只具足其中任何一个优点，彼乔达摩尊者也不应该来拜访我们；而我们才应该去拜访彼乔达摩尊者。那么，诸位，我们大家一同去拜访沙门乔达摩吧！”

于是，阐耆婆罗门与一大群婆罗门一同去到世尊那里；去到之后，与世尊相互问候。问候完毕，在一旁坐下。当时，世尊正与年长、年长的婆罗门们进行一些应酬的谈话。当时，有个名叫卡帕提卡的青年，年仅十六岁，头发稀疏，通晓三吠陀及其词汇、仪轨、音韵、语源，并熟知第五部《历史》；他精通词法、语法，通晓世间论与大人相，无有瑕疵，正坐在那个集会中。他不断插话，打断年长、年长的婆罗门与世尊的谈话。于是，世尊斥责卡帕提卡青年：“婆罗堕阇尊者，请不要插话打断年长、年长的婆罗门们正在进行的谈话。婆罗堕阇尊者，请等到谈话结束。”阐耆婆罗门听罢，对世尊说：“乔达摩尊者，请不要斥责卡帕提卡青年。卡帕提卡青年是良家子，卡帕提卡青年博学多闻，卡帕提卡青年智慧过人，卡帕提卡青年言语美妙得体，卡帕提卡青年能与乔达摩尊者就此事进行辩论。”于是，世尊心想：“卡帕提卡青年必定会对三吠陀的论述进行讨论。婆罗门们正这样推崇他。”于是，卡帕提卡青年心想：“如果沙门乔达摩能把目光投向我，我就会向沙门乔达摩提问。”于是，世尊以心意遍知卡帕提卡青年的思虑，便把目光投向卡帕提卡青年。

于是，卡帕提卡青年心想：“沙门乔达摩正在关注我。不如我向沙门乔达摩提问吧。”于是，卡帕提卡青年对世尊说：“乔达摩尊者，关于婆罗门世代相传、口耳相授、经典传承的古老梵咒，婆罗门们都坚定地确信：‘唯此为真理，其他皆为虚妄。’对此，乔达摩尊者您有何看法？”（世尊问）：“婆罗堕阇，婆罗门中可有任何一位婆罗门这样说：‘我亲知此事，我亲见此事。唯此为真理，其他皆为虚妄’？”（卡帕提卡答）：“没有，乔达摩尊者。”（世尊问）：“婆罗堕阇，婆罗门中可有任何一位老师，或老师的老师，乃至七代以内（的祖师），这样说：‘我亲知此事，我亲见此事。唯此为真理，其他皆为虚妄’？”（卡帕提卡答）：“没有，乔达摩尊者。”（世尊问）：“婆罗堕阇，那么那些婆罗门古代的仙人，即梵咒的作者、梵咒的传播者，如今婆罗门们所传诵、宣说、汇集、模仿、复述、传承的古老梵咒，例如阿塔瓦卡、瓦马卡、瓦马提婆、维萨密多、雅马塔吉、盎吉拉萨、婆罗堕阇、瓦西塔、卡萨帕、跋古，他们可曾这样说：‘我们亲知此事，我们亲见此事。唯此为真理，其他皆为虚妄’？”（卡帕提卡答）：“没有，乔达摩尊者。”

“如此说来，婆罗堕阇，婆罗门中没有哪位婆罗门这样说：‘我亲知此事，我亲见此事。唯此为真理，其他皆为虚妄’；婆罗门中也没有哪位老师，或老师的老师，乃至七代以内（的祖师），这样说：‘我亲知此事，我亲见此事。唯此为真理，其他皆为虚妄’；那些婆罗门古代的仙人，即梵咒的作者、梵咒的传播者，如今婆罗门们所传诵、宣说、汇集、模仿、复述、传承的古老梵咒，例如阿塔瓦卡、瓦马卡、瓦马提婆、维萨密多、雅马塔吉、盎吉拉萨、婆罗堕阇、瓦西塔、卡萨帕、跋古，他们也都没有这样说：‘我们亲知此事，我们亲见此事。唯此为真理，其他皆为虚妄’。”

“婆罗堕阇，譬如一盲人串，前不见、中不见、后不见；婆罗堕阇，婆罗门所说的话，我以为也正如盲人串——前不见、中不见、后不见。婆罗堕阇，你认为如何？在这种情况下，婆罗门们的信仰不正是没有根据的吗？”（卡帕提卡说）：“乔达摩尊者，婆罗门们并非只依信仰而行，他们也依口耳相传而行。”（世尊说）：“婆罗堕阇，你刚才还说是信仰，现在又说是口耳相传。婆罗堕阇，有这五种法，在当下就能产生两种结果。哪五种？信仰、喜好、口耳相传、揣测、接受见解——婆罗堕阇，这五种法，在当下就能产生两种结果。而且，婆罗堕阇，即使是深信不疑的，也可能是空虚、虚无、不真实的；即使不是深信不疑的，也可能是真实、确凿、不虚的。而且，婆罗堕阇，即使是深表喜好的……（略）……即使是深谙口耳相传的……（略）……即使是深思熟虑的……（略）……即使是深信不疑地接受见解的，也可能是空虚、虚无、不真实的；即使不是深信不疑地接受见解的，也可能是真实、确凿、不虚的。婆罗堕阇，智者在维护真理时，不应武断地确信：‘唯此为真理，其他皆为虚妄。’”

“乔达摩尊者，何为维护真理？如何维护真理？我们向乔达摩尊者请教维护真理之道。”（世尊说）：“婆罗堕阇，如果一个人有信仰，他可以说：‘我的信仰是这样’——这样说便是维护真理，但尚未武断地确信‘唯此为真理，其他皆为虚妄’。婆罗堕阇，如果一个人有喜好……（略）……婆罗堕阇，如果一个人有口耳相传……（略）……婆罗堕阇，如果一个人有揣测……（略）……婆罗堕阇，如果一个人有接受见解，他可以说：‘我接受的见解是这样’——这样说便是维护真理，但尚未武断地确信‘唯此为真理，其他皆为虚妄’。婆罗堕阇，这就是维护真理的程度，这就是维护真理的方式，我们宣说维护真理的程度；但这还不是证悟真理。”

“乔达摩尊者，这就是维护真理的程度，这就是维护真理的方式，我们看到维护真理的程度。那么，乔达摩尊者，何为证悟真理？如何证悟真理？我们向乔达摩尊者请教证悟真理之道。”（世尊说）：“婆罗堕阇，在此，一位比丘住于某个村庄或城镇附近。有位居士或居士子去到他那里，在三种法上对他进行考察：贪婪之法、嗔恨之法、愚痴之法。‘这位尊者是否具足这类贪婪之法，以至于其心为贪婪之法所支配，从而在不知而说知，不见而说见，或者唆使他人做不利于他人、长期带来痛苦的事情？’考察者在考察他时，发现：‘这位尊者不具足这类贪婪之法，以至于其心为贪婪之法所支配，从而在不知而说知，不见而说见，或者唆使他人做不利于他人、长期带来痛苦的事情。这位尊者的身行与语行，正是无贪者应有的。这位尊者所教导的法，是深奥的、难以见到的、难以理解的、寂静的、殊胜的、超越思辨的、精微的、智者方能领会的；贪婪者是无法善加教导这种法的。’”

“当考察者发现他已清净地解脱于贪婪之法，于是进一步在嗔恨之法上考察他：‘这位尊者是否具足这类嗔恨之法，以至于其心为嗔恨之法所支配，从而在不知而说知，不见而说见，或者唆使他人做不利于他人、长期带来痛苦的事情？’考察者在考察他时，发现：‘这位尊者不具足这类嗔恨之法，以至于其心为嗔恨之法所支配，从而在不知而说知，不见而说见，或者唆使他人做不利于他人、长期带来痛苦的事情。这位尊者的身行与语行，正是无嗔者应有的。这位尊者所教导的法，是深奥的、难以见到的、难以理解的、寂静的、殊胜的、超越思辨的、精微的、智者方能领会的；嗔恨者是无法善加教导这种法的。’”

“当考察者发现他已清净地解脱于嗔恨之法，于是进一步在愚痴之法上考察他：‘这位尊者是否具足这类愚痴之法，以至于其心为愚痴之法所支配，从而在不知而说知，不见而说见，或者唆使他人做不利于他人、长期带来痛苦的事情？’考察者在考察他时，发现：‘这位尊者不具足这类愚痴之法，以至于其心为愚痴之法所支配，从而在不知而说知，不见而说见，或者唆使他人做不利于他人、长期带来痛苦的事情。这位尊者的身行与语行，正是无痴者应有的。这位尊者所教导的法，是深奥的、难以见到的、难以理解的、寂静的、殊胜的、超越思辨的、精微的、智者方能领会的；愚痴者是无法善加教导这种法的。’”

“当考察者发现他已清净地解脱于愚痴之法，于是对彼者生起信仰，生起信仰后便去拜访，拜访后便亲近，亲近后便侧耳倾听，侧耳倾听后便听闻正法，听闻正法后便忆持正法，忆持正法后便审察其义，审察其义后正法便能接受其熟思，接受其熟思后便生起意欲，生起意欲后便精进，精进后便权衡，权衡后便努力，努力后便身证无上真理，并以智慧深入洞察。婆罗堕阇，这就是证悟真理的程度，这就是证悟真理的方式，我们宣说证悟真理的程度；但这还不是实现真理。”

“乔达摩尊者，这就是证悟真理的程度，这就是证悟真理的方式，我们看到证悟真理的程度。那么，乔达摩尊者，何为实现真理？如何实现真理？我们向乔达摩尊者请教实现真理之道。”（世尊说）：“婆罗堕阇，勤修、实践、多行那些法，就是实现真理。婆罗堕阇，这就是实现真理的程度，这就是实现真理的方式，我们宣说实现真理的程度。”

“乔达摩尊者，这就是实现真理的程度，这就是实现真理的方式，我们看到实现真理的程度。那么，乔达摩尊者，对实现真理来说，哪种法最有助益？我们向乔达摩尊者请教对实现真理最有助益的法。”（世尊说）：“婆罗堕阇，对实现真理来说，精勤最有助益。如果他不精勤，就无法实现真理。正因为他精勤，所以才能实现真理。因此，对实现真理来说，精勤最有助益。”

“那么，乔达摩尊者，对精勤来说，哪种法最有助益？我们向乔达摩尊者请教对精勤最有助益的法。”（世尊说）：“婆罗堕阇，对精勤来说，权衡最有助益。如果他不权衡，就无法精勤。正因为他权衡，所以才能精勤。因此，对精勤来说，权衡最有助益。”

“那么，乔达摩尊者，对权衡来说，哪种法最有助益？我们向乔达摩尊者请教对权衡最有助益的法。”（世尊说）：“婆罗堕阇，对权衡来说，意欲最有助益。如果他不生起意欲，就无法权衡。正因为他生起意欲，所以才能权衡。因此，对权衡来说，意欲最有助益。”

“那么，乔达摩尊者，对意欲来说，哪种法最有助益？我们向乔达摩尊者请教对意欲最有助益的法。”（世尊说）：“婆罗堕阇，对意欲来说，接受其熟思（对法的熟思）最有助益。如果这些法无法接受其熟思，意欲就不会生起。正因为这些法能够接受其熟思，所以意欲才能生起。因此，对意欲来说，接受其熟思最有助益。”

“那么，乔达摩尊者，对接受其熟思来说，哪种法最有助益？我们向乔达摩尊者请教对接受其熟思最有助益的法。”（世尊说）：“婆罗堕阇，对接受其熟思来说，审察其义最有助益。如果他不审察其义，这些法就无法接受其熟思。正因为他审察其义，这些法才能接受其熟思。因此，对接受其熟思来说，审察其义最有助益。”

“那么，乔达摩尊者，对审察其义来说，哪种法最有助益？我们向乔达摩尊者请教对审察其义最有助益的法。”（世尊说）：“婆罗堕阇，对审察其义来说，忆持正法最有助益。如果他不忆持正法，就无法审察其义。正因为他忆持正法，所以才能审察其义。因此，对审察其义来说，忆持正法最有助益。”

“那么，乔达摩尊者，对忆持正法来说，哪种法最有助益？我们向乔达摩尊者请教对忆持正法最有助益的法。”（世尊说）：“婆罗堕阇，对忆持正法来说，听闻正法最有助益。如果他不听闻正法，就无法忆持正法。正因为他听闻正法，所以才能忆持正法。因此，对忆持正法来说，听闻正法最有助益。”

“那么，乔达摩尊者，对听闻正法来说，哪种法最有助益？我们向乔达摩尊者请教对听闻正法最有助益的法。”（世尊说）：“婆罗堕阇，对听闻正法来说，侧耳倾听最有助益。如果他不侧耳倾听，就无法听闻正法。正因为他侧耳倾听，所以才能听闻正法。因此，对听闻正法来说，侧耳倾听最有助益。”

“那么，乔达摩尊者，对侧耳倾听来说，哪种法最有助益？我们向乔达摩尊者请教对侧耳倾听最有助益的法。”（世尊说）：“婆罗堕阇，对侧耳倾听来说，亲近最有助益。如果他不亲近，就无法侧耳倾听。正因为他亲近，所以才能侧耳倾听。因此，对侧耳倾听来说，亲近最有助益。”

“那么，乔达摩尊者，对亲近来说，哪种法最有助益？我们向乔达摩尊者请教对亲近最有助益的法。”（世尊说）：“婆罗堕阇，对亲近来说，拜访最有助益。如果他不拜访，就无法亲近。正因为他拜访，所以才能亲近。因此，对亲近来说，拜访最有助益。”

“那么，乔达摩尊者，对拜访来说，哪种法最有助益？我们向乔达摩尊者请教对拜访最有助益的法。”（世尊说）：“婆罗堕阇，对拜访来说，信仰最有助益。如果他不生起信仰，就无法拜访。正因为他生起信仰，所以才能拜访。因此，对拜访来说，信仰最有助益。”

“我们向乔达摩尊者请教维护真理之道，乔达摩尊者已为我们阐明维护真理之道；对此我们感到满意、接受并心生欢喜。我们向乔达摩尊者请教证悟真理之道，乔达摩尊者已为我们阐明证悟真理之道；对此我们感到满意、接受并心生欢喜。我们向乔达摩尊者请教实现真理之道，乔达摩尊者已为我们阐明实现真理之道；对此我们感到满意、接受并心生欢喜。我们向乔达摩尊者请教对实现真理最有助益的法，乔达摩尊者已为我们阐明对实现真理最有助益的法；对此我们感到满意、接受并心生欢喜。我们所请教乔达摩尊者的一切，乔达摩尊者都已为我们阐明；对此我们感到满意、接受并心生欢喜。乔达摩尊者，我们以前曾这样想：‘那些光头沙门、贫困者、黑人、贱民后裔算什么？他们怎会是正法的知者？’乔达摩尊者，您确实在我心中，对沙门生起了对沙门的爱慕、对沙门的信仰、对沙门的敬意。太好了，乔达摩尊者……（略）……乔达摩尊者，请您接受我从今日起，终生归依，成为优婆塞。”

阐耆经第五终了。  
MN.95/(5) Caṅkīsuttaṃ  
　　 422. Evaṃ me sutaṃ– ekaṃ samayaṃ bhagavā kosalesu cārikaṃ caramāno mahatā bhikkhusaṅghena saddhiṃ yena opāsādaṃ nāma kosalānaṃ brāhmaṇagāmo tadavasari. Tatra sudaṃ bhagavā opāsāde viharati uttarena opāsādaṃ devavane sālavane. Tena kho pana samayena caṅkī brāhmaṇo opāsādaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā pasenadinā kosalena dinnaṃ rājadāyaṃ brahmadeyyaṃ. Assosuṃ kho opāsādakā brāhmaṇagahapatikā– “samaṇo khalu, bho, gotamo sakyaputto sakyakulā pabbajito kosalesu cārikaṃ caramāno mahatā bhikkhusaṅghena saddhiṃ opāsādaṃ anuppatto, opāsāde viharati uttarena opāsādaṃ devavane sālavane. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Sādhu kho pana tathārūpānaṃ arahataṃ dassanaṃ hotī”ti.  
　　 423. Atha kho opāsādakā brāhmaṇagahapatikā opāsādā nikkhamitvā saṅghasaṅghī gaṇībhūtā uttarenamukhā gacchanti yena devavanaṃ sālavanaṃ. Tena kho pana samayena caṅkī brāhmaṇo uparipāsāde divāseyyaṃ upagato. Addasā kho caṅkī brāhmaṇo opāsādake brāhmaṇagahapatike opāsādā nikkhamitvā saṅghasaṅghī gaṇībhūte uttarena mukhaṃ yena devavanaṃ sālavanaṃ tenupasaṅkamante. Disvā khattaṃ āmantesi– “kiṃ nu kho, bho khatte, opāsādakā brāhmaṇagahapatikā opāsādā nikkhamitvā saṅghasaṅghī gaṇībhūtā uttarenamukhā gacchanti yena devavanaṃ sālavanan”ti? “Atthi, bho caṅkī, samaṇo gotamo sakyaputto sakyakulā pabbajito kosalesu cārikaṃ caramāno mahatā bhikkhusaṅghena saddhiṃ opāsādaṃ anuppatto, opāsāde viharati uttarena opāsādaṃ devavane sālavane. Taṃ kho pana bhavantaṃ gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Tamete bhavantaṃ gotamaṃ dassanāya gacchantī”ti. “Tena hi, bho khatte, yena opāsādakā brāhmaṇagahapatikā tenupasaṅkama; upasaṅkamitvā opāsādake brāhmaṇagahapatike evaṃ vadehi– ‘caṅkī, bho, brāhmaṇo evamāha– āgamentu kira bhonto, caṅkīpi brāhmaṇo samaṇaṃ gotamaṃ dassanāya upasaṅkamissatī’”ti. “Evaṃ, bho”ti kho so khatto caṅkissa brāhmaṇassa paṭissutvā yena opāsādakā brāhmaṇagahapatikā tenupasaṅkami; upasaṅkamitvā opāsādake brāhmaṇagahapatike etadavoca– “caṅkī, bho, brāhmaṇo evamāha– ‘āgamentu kira bhonto, caṅkīpi brāhmaṇo samaṇaṃ gotamaṃ dassanāya upasaṅkamissatī’”ti.  
　　 424. Tena kho pana samayena nānāverajjakānaṃ brāhmaṇānaṃ pañcamattāni brāhmaṇasatāni opāsāde paṭivasanti kenacideva karaṇīyena. Assosuṃ kho te brāhmaṇā– “caṅkī kira brāhmaṇo samaṇaṃ gotamaṃ dassanāya upasaṅkamissatī”ti. Atha kho te brāhmaṇā yena caṅkī brāhmaṇo tenupasaṅkamiṃsu; upasaṅkamitvā caṅkiṃ brāhmaṇaṃ etadavocuṃ– “saccaṃ kira bhavaṃ caṅkī samaṇaṃ gotamaṃ dassanāya upasaṅkamissatī”ti? “Evaṃ kho me, bho, hoti– ‘ahaṃ samaṇaṃ gotamaṃ dassanāya upasaṅkamissāmī’”ti. “Mā bhavaṃ caṅkī samaṇaṃ gotamaṃ dassanāya upasaṅkami. Na arahati bhavaṃ caṅkī samaṇaṃ gotamaṃ dassanāya upasaṅkamituṃ; samaṇotveva gotamo arahati bhavantaṃ caṅkiṃ dassanāya upasaṅkamituṃ. Bhavañhi caṅkī ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena. Yampi bhavaṃ caṅkī ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati bhavaṃ caṅkī samaṇaṃ gotamaṃ dassanāya upasaṅkamituṃ; samaṇotveva gotamo arahati bhavantaṃ caṅkiṃ dassanāya upasaṅkamituṃ. Bhavañhi caṅkī aḍḍho mahaddhano mahābhogo …pe… bhavañhi caṅkī tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo …pe… bhavañhi caṅkī abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya …pe… bhavañhi caṅkī sīlavā vuddhasīlī vuddhasīlena samannāgato …pe… bhavañhi caṅkī kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe… bhavañhi caṅkī bahūnaṃ ācariyapācariyo, tīṇi māṇavakasatāni mante vāceti …pe… bhavañhi caṅkī rañño pasenadissa kosalassa sakkato garukato mānito pūjito apacito …pe… bhavañhi caṅkī brāhmaṇassa pokkharasātissa sakkato garukato mānito pūjito apacito …pe… bhavañhi caṅkī opāsādaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā pasenadinā kosalena dinnaṃ rājadāyaṃ brahmadeyyaṃ. Yampi bhavaṃ caṅkī opāsādaṃ ajjhāvasati sattussadaṃ satiṇakaṭṭhodakaṃ sadhaññaṃ rājabhoggaṃ raññā pasenadinā kosalena dinnaṃ rājadāyaṃ brahmadeyyaṃ, imināpaṅgena na arahati bhavaṃ caṅkī samaṇaṃ gotamaṃ dassanāya upasaṅkamituṃ; samaṇotveva gotamo arahati bhavantaṃ caṅkiṃ dassanāya upasaṅkamitun”ti.  
　　 425. Evaṃ vutte, caṅkī brāhmaṇo te brāhmaṇe etadavoca– “tena hi, bho, mamapi suṇātha, yathā mayameva arahāma taṃ samaṇaṃ gotamaṃ dassanāya upasaṅkamituṃ; natveva arahati so bhavaṃ gotamo amhākaṃ dassanāya upasaṅkamituṃ. Samaṇo khalu, bho, gotamo ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena. Yampi, bho, samaṇo gotamo ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, imināpaṅgena na arahati so bhavaṃ gotamo amhākaṃ dassanāya upasaṅkamituṃ; atha kho mayameva arahāma taṃ bhavantaṃ gotamaṃ dassanāya upasaṅkamituṃ. Samaṇo khalu, bho, gotamo pahūtaṃ hiraññasuvaṇṇaṃ ohāya pabbajito bhūmigatañca vehāsaṭṭhañca …pe… samaṇo khalu, bho, gotamo daharova samāno yuvā susukāḷakeso bhadrena yobbanena samannāgato paṭhamena vayasā agārasmā anagāriyaṃ pabbajito …pe… samaṇo khalu, bho, gotamo akāmakānaṃ mātāpitūnaṃ assumukhānaṃ rudantānaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajito …pe… samaṇo khalu, bho, gotamo abhirūpo dassanīyo pāsādiko paramāya vaṇṇapokkharatāya samannāgato brahmavaṇṇī brahmavacchasī akhuddāvakāso dassanāya …pe… samaṇo khalu, bho, gotamo sīlavā ariyasīlī kusalasīlī kusalena sīlena samannāgato …pe… samaṇo khalu, bho, gotamo kalyāṇavāco kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā …pe… samaṇo khalu, bho, gotamo bahūnaṃ ācariyapācariyo …pe… samaṇo khalu, bho, gotamo khīṇakāmarāgo vigatacāpallo …pe… samaṇo khalu, bho, gotamo kammavādī kiriyavādī apāpapurekkhāro brahmaññāya pajāya …pe… samaṇo khalu, bho, gotamo uccā kulā pabbajito asambhinnā khattiyakulā …pe… samaṇo khalu, bho, gotamo aḍḍhā kulā pabbajito mahaddhanā mahābhogā …pe… samaṇaṃ khalu, bho, gotamaṃ tiroraṭṭhā tirojanapadā saṃpucchituṃ āgacchanti …pe… samaṇaṃ khalu, bho, gotamaṃ anekāni devatāsahassāni pāṇehi saraṇaṃ gatāni …pe… samaṇaṃ khalu, bho, gotamaṃ evaṃ kalyāṇo kittisaddo abbhuggato– ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti …pe… samaṇo khalu, bho, gotamo dvattiṃsamahāpurisalakkhaṇehi samannāgato …pe… samaṇaṃ khalu, bho, gotamaṃ rājā māgadho seniyo bimbisāro saputtadāro pāṇehi saraṇaṃ gato …pe… samaṇaṃ khalu, bho, gotamaṃ rājā pasenadi kosalo saputtadāro pāṇehi saraṇaṃ gato …pe… samaṇaṃ khalu, bho, gotamaṃ brāhmaṇo pokkharasāti saputtadāro pāṇehi saraṇaṃ gato …pe… samaṇo khalu, bho, gotamo opāsādaṃ anuppatto opāsāde viharati uttarena opāsādaṃ devavane sālavane. Ye kho te samaṇā vā brāhmaṇā vā amhākaṃ gāmakkhettaṃ āgacchanti, atithī no te honti. Atithī kho panamhehi sakkātabbā garukātabbā mānetabbā pūjetabbā. Yampi samaṇo gotamo opāsādaṃ anuppatto opāsāde viharati uttarena opāsādaṃ devavane sālavane, atithimhākaṃ samaṇo gotamo. Atithi kho panamhehi sakkātabbo garukātabbo mānetabbo pūjetabbo. Imināpaṅgena na arahati so bhavaṃ gotamo amhākaṃ dassanāya upasaṅkamituṃ; atha kho mayameva arahāma taṃ bhavantaṃ gotamaṃ dassanāya upasaṅkamituṃ. Ettake kho ahaṃ, bho, tassa bhoto gotamassa vaṇṇe pariyāpuṇāmi, no ca kho so bhavaṃ gotamo ettakavaṇṇo; aparimāṇavaṇṇo hi so bhavaṃ gotamo. Ekamekenapi tena aṅgena samannāgato na arahati, so, bhavaṃ gotamo amhākaṃ dassanāya upasaṅkamituṃ; atha kho mayameva arahāma taṃ bhavantaṃ gotamaṃ dassanāya upasaṅkamitunti. Tena hi, bho, sabbeva mayaṃ samaṇaṃ gotamaṃ dassanāya upasaṅkamissāmā”ti.  
　　 426. Atha kho caṅkī brāhmaṇo mahatā brāhmaṇagaṇena saddhiṃ yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Tena kho pana samayena bhagavā vuddhehi vuddhehi brāhmaṇehi saddhiṃ kiñci kiñci kathaṃ sāraṇīyaṃ vītisāretvā nisinno hoti. Tena kho pana samayena kāpaṭiko nāma māṇavo daharo vuttasiro soḷasavassuddesiko jātiyā, tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ, padako, veyyākaraṇo, lokāyatamahāpurisalakkhaṇesu anavayo tassaṃ parisāyaṃ nisinno hoti. So vuddhānaṃ vuddhānaṃ brāhmaṇānaṃ bhagavatā saddhiṃ mantayamānānaṃ antarantarā kathaṃ opāteti. Atha kho bhagavā kāpaṭikaṃ māṇavaṃ apasādeti– “māyasmā bhāradvājo vuddhānaṃ vuddhānaṃ brāhmaṇānaṃ mantayamānānaṃ antarantarā kathaṃ opātetu. Kathāpariyosānaṃ āyasmā bhāradvājo āgametū”ti. Evaṃ vutte, caṅkī brāhmaṇo bhagavantaṃ etadavoca– “mā bhavaṃ gotamo kāpaṭikaṃ māṇavaṃ apasādesi. Kulaputto ca kāpaṭiko māṇavo, bahussuto ca kāpaṭiko māṇavo, paṇḍito ca kāpaṭiko māṇavo, kalyāṇavākkaraṇo ca kāpaṭiko māṇavo, pahoti ca kāpaṭiko māṇavo bhotā gotamena saddhiṃ asmiṃ vacane paṭimantetun”ti. Atha kho bhagavato etadahosi– “addhā kho kāpaṭikassa māṇavassa tevijjake pāvacane kathā bhavissati. Tathā hi naṃ brāhmaṇā saṃpurekkharontī”ti. Atha kho kāpaṭikassa māṇavassa etadahosi – “yadā me samaṇo gotamo cakkhuṃ upasaṃharissati, athāhaṃ samaṇaṃ gotamaṃ pañhaṃ pucchissāmī”ti. Atha kho bhagavā kāpaṭikassa māṇavassa cetasā cetoparivitakkamaññāya yena kāpaṭiko māṇavo tena cakkhūni upasaṃhāsi.  
　　 427. Atha kho kāpaṭikassa māṇavassa etadahosi– “samannāharati kho maṃ samaṇo gotamo. Yaṃnūnāhaṃ samaṇaṃ gotamaṃ pañhaṃ puccheyyan”ti. Atha kho kāpaṭiko māṇavo bhagavantaṃ etadavoca – “yadidaṃ, bho gotama, brāhmaṇānaṃ porāṇaṃ mantapadaṃ itihitihaparamparāya piṭakasampadāya, tattha ca brāhmaṇā ekaṃsena niṭṭhaṃ gacchanti– ‘idameva saccaṃ, moghamaññan’ti. Idha bhavaṃ gotamo kimāhā”ti? “Kiṃ pana, bhāradvāja, atthi koci brāhmaṇānaṃ ekabrāhmaṇopi yo evamāha– ‘ahametaṃ jānāmi, ahametaṃ passāmi. Idameva saccaṃ, moghamaññan’”ti? “No hidaṃ, bho gotama”. “Kiṃ pana, bhāradvāja, atthi koci brāhmaṇānaṃ ekācariyopi ekācariyapācariyopi, yāva sattamā ācariyamahayugāpi, yo evamāha – ‘ahametaṃ jānāmi, ahametaṃ passāmi. Idameva saccaṃ, moghamaññan’”ti? “No hidaṃ, bho gotama”. “Kiṃ pana, bhāradvāja, yepi te brāhmaṇānaṃ pubbakā isayo mantānaṃ kattāro mantānaṃ pavattāro yesamidaṃ etarahi brāhmaṇā porāṇaṃ mantapadaṃ gītaṃ pavuttaṃ samihitaṃ tadanugāyanti tadanubhāsanti bhāsitamanubhāsanti vācitamanuvācenti seyyathidaṃ– aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu, tepi evamāhaṃsu – ‘mayametaṃ jānāma, mayametaṃ passāma. Idameva saccaṃ, moghamaññan’”ti? “No hidaṃ, bho gotama”.  
　　 “Iti kira, bhāradvāja, natthi koci brāhmaṇānaṃ ekabrāhmaṇopi yo evamāha– ‘ahametaṃ jānāmi, ahametaṃ passāmi. Idameva saccaṃ, moghamaññan’ti; natthi koci brāhmaṇānaṃ ekācariyopi ekācariyapācariyopi, yāva sattamā ācariyamahayugāpi, yo evamāha – ‘ahametaṃ jānāmi, ahametaṃ passāmi. Idameva saccaṃ, moghamaññan’ti; yepi te brāhmaṇānaṃ pubbakā isayo mantānaṃ kattāro mantānaṃ pavattāro yesamidaṃ etarahi brāhmaṇā porāṇaṃ mantapadaṃ gītaṃ pavuttaṃ samihitaṃ tadanugāyanti tadanubhāsanti bhāsitamanubhāsanti vācitamanuvācenti seyyathidaṃ– aṭṭhako vāmako vāmadevo vessāmitto yamataggi aṅgīraso bhāradvājo vāseṭṭho kassapo bhagu, tepi na evamāhaṃsu– ‘mayametaṃ jānāma, mayametaṃ passāma. Idameva saccaṃ, moghamaññan’ti.  
　　 428. “Seyyathāpi, bhāradvāja, andhaveṇi paramparāsaṃsattā purimopi na passati majjhimopi na passati pacchimopi na passati; evameva kho, bhāradvāja, andhaveṇūpamaṃ maññe brāhmaṇānaṃ bhāsitaṃ sampajjati– purimopi na passati majjhimopi na passati pacchimopi na passati. Taṃ kiṃ maññasi, bhāradvāja nanu evaṃ sante brāhmaṇānaṃ amūlikā saddhā sampajjatī”ti? “Na khvettha, bho gotama, brāhmaṇā saddhāyeva payirupāsanti, anussavāpettha brāhmaṇā payirupāsantī”ti. “Pubbeva kho tvaṃ, bhāradvāja, saddhaṃ agamāsi, anussavaṃ idāni vadesi. Pañca kho ime, bhāradvāja, dhammā diṭṭheva dhamme dvedhā vipākā. Katame pañca? Saddhā, ruci, anussavo, ākāraparivitakko, diṭṭhinijjhānakkhanti– ime kho, bhāradvāja pañca dhammā diṭṭheva dhamme dvedhā vipākā. Api ca, bhāradvāja, susaddahitaṃyeva hoti, tañca hoti rittaṃ tucchaṃ musā; no cepi susaddahitaṃ hoti, tañca hoti bhūtaṃ tacchaṃ anaññathā. Api ca, bhāradvāja surucitaṃyeva hoti …pe… svānussutaṃyeva hoti …pe… suparivitakkitaṃyeva hoti …pe… sunijjhāyitaṃyeva hoti, tañca hoti rittaṃ tucchaṃ musā; no cepi sunijjhāyitaṃ hoti, tañca hoti bhūtaṃ tacchaṃ anaññathā. Saccamanurakkhatā, bhāradvāja, viññunā purisena nālamettha ekaṃsena niṭṭhaṃ gantuṃ– ‘idameva saccaṃ, moghamaññan’”ti.  
　　 429. “Kittāvatā pana, bho gotama, saccānurakkhaṇā hoti, kittāvatā saccamanurakkhati? Saccānurakkhaṇaṃ mayaṃ bhavantaṃ gotamaṃ pucchāmā”ti. “Saddhā cepi, bhāradvāja, purisassa hoti; ‘evaṃ me saddhā’ti– iti vadaṃ saccamanurakkhati, natveva tāva ekaṃsena niṭṭhaṃ gacchati ‘idameva saccaṃ, moghamaññan’ti ( ). Ruci cepi, bhāradvāja, purisassa hoti …pe… anussavo cepi, bhāradvāja, purisassa hoti …pe… ākāraparivitakko cepi, bhāradvāja, purisassa hoti …pe… diṭṭhinijjhānakkhanti cepi, bhāradvāja, purisassa hoti; ‘evaṃ me diṭṭhinijjhānakkhantī’ti– iti vadaṃ saccamanurakkhati, natveva tāva ekaṃsena niṭṭhaṃ gacchati– ‘idameva saccaṃ, moghamaññan’ti. Ettāvatā kho, bhāradvāja, saccānurakkhaṇā hoti, ettāvatā saccamanurakkhati, ettāvatā ca mayaṃ saccānurakkhaṇaṃ paññapema; na tveva tāva saccānubodho hotī”ti.  
　　 430. “Ettāvatā, bho gotama, saccānurakkhaṇā hoti, ettāvatā saccamanurakkhati, ettāvatā ca mayaṃ saccānurakkhaṇaṃ pekkhāma. Kittāvatā pana, bho gotama, saccānubodho hoti, kittāvatā saccamanubujjhati? Saccānubodhaṃ mayaṃ bhavantaṃ gotamaṃ pucchāmā”ti. “Idha, bhāradvāja, bhikkhu aññataraṃ gāmaṃ vā nigamaṃ vā upanissāya viharati. Tamenaṃ gahapati vā gahapatiputto vā upasaṅkamitvā tīsu dhammesu samannesati– lobhanīyesu dhammesu, dosanīyesu dhammesu, mohanīyesu dhammesu. Atthi nu kho imassāyasmato tathārūpā lobhanīyā dhammā yathārūpehi lobhanīyehi dhammehi pariyādinnacitto ajānaṃ vā vadeyya– jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāyāti? Tamenaṃ samannesamāno evaṃ jānāti– ‘natthi kho imassāyasmato tathārūpā lobhanīyā dhammā yathārūpehi lobhanīyehi dhammehi pariyādinnacitto ajānaṃ vā vadeyya – jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāya. Tathārūpo kho panimassāyasmato kāyasamācāro tathārūpo vacīsamācāro yathā taṃ aluddhassa. Yaṃ kho pana ayamāyasmā dhammaṃ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo; na so dhammo sudesiyo luddhenā’”ti.  
　　 431. “Yato naṃ samannesamāno visuddhaṃ lobhanīyehi dhammehi samanupassati tato naṃ uttari samannesati dosanīyesu dhammesu. Atthi nu kho imassāyasmato tathārūpā dosanīyā dhammā yathārūpehi dosanīyehi dhammehi pariyādinnacitto ajānaṃ vā vadeyya – jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāyāti? Tamenaṃ samannesamāno evaṃ jānāti– ‘natthi kho imassāyasmato tathārūpā dosanīyā dhammā yathārūpehi dosanīyehi dhammehi pariyādinnacitto ajānaṃ vā vadeyya– jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāya. Tathārūpo kho panimassāyasmato kāyasamācāro tathārūpo vacīsamācāro yathā taṃ aduṭṭhassa. Yaṃ kho pana ayamāyasmā dhammaṃ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo; na so dhammo sudesiyo duṭṭhenā’”ti.  
　　 432. “Yato naṃ samannesamāno visuddhaṃ dosanīyehi dhammehi samanupassati tato naṃ uttari samannesati mohanīyesu dhammesu. Atthi nu kho imassāyasmato tathārūpā mohanīyā dhammā yathārūpehi mohanīyehi dhammehi pariyādinnacitto ajānaṃ vā vadeyya– jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāyāti? Tamenaṃ samannesamāno evaṃ jānāti– ‘natthi kho imassāyasmato tathārūpā mohanīyā dhammā yathārūpehi mohanīyehi dhammehi pariyādinnacitto ajānaṃ vā vadeyya– jānāmīti, apassaṃ vā vadeyya– passāmīti, paraṃ vā tadatthāya samādapeyya yaṃ paresaṃ assa dīgharattaṃ ahitāya dukkhāya. Tathārūpo kho panimassāyasmato kāyasamācāro tathārūpo vacīsamācāro yathā taṃ amūḷhassa. Yaṃ kho pana ayamāyasmā dhammaṃ deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo; na so dhammo sudesiyo mūḷhenā’”ti.  
　　 “Yato naṃ samannesamāno visuddhaṃ mohanīyehi dhammehi samanupassati atha tamhi saddhaṃ niveseti, saddhājāto upasaṅkamati, upasaṅkamanto payirupāsati, payirupāsanto sotaṃ odahati, ohitasoto dhammaṃ suṇāti, sutvā dhammaṃ dhāreti, dhatānaṃ dhammānaṃ atthaṃ upaparikkhati, atthaṃ upaparikkhato dhammā nijjhānaṃ khamanti, dhammanijjhānakkhantiyā sati chando jāyati, chandajāto ussahati, ussahitvā tuleti, tulayitvā padahati, pahitatto samāno kāyena ceva paramasaccaṃ sacchikaroti paññāya ca naṃ ativijjha passati. Ettāvatā kho, bhāradvāja, saccānubodho hoti, ettāvatā saccamanubujjhati, ettāvatā ca mayaṃ saccānubodhaṃ paññapema; na tveva tāva saccānuppatti hotī”ti.  
　　 433. “Ettāvattā, bho gotama, saccānubodho hoti, ettāvatā saccamanubujjhati, ettāvatā ca mayaṃ saccānubodhaṃ pekkhāma. Kittāvatā pana, bho gotama, saccānuppatti hoti, kittāvatā saccamanupāpuṇāti? Saccānuppattiṃ mayaṃ bhavantaṃ gotamaṃ pucchāmā”ti. “Tesaṃye bhāradvāja, dhammānaṃ āsevanā bhāvanā bahulīkammaṃ saccānuppatti hoti. Ettāvatā kho, bhāradvāja, saccānuppatti hoti, ettāvatā saccamanupāpuṇāti, ettāvatā ca mayaṃ saccānuppattiṃ paññapemā”ti.  
　　 434. “Ettāvatā, bho gotama, saccānuppatti hoti, ettāvatā saccamanupāpuṇāti, ettāvatā ca mayaṃ saccānuppattiṃ pekkhāma. Saccānuppattiyā pana, bho gotama, katamo dhammo bahukāro? Saccānuppattiyā bahukāraṃ dhammaṃ mayaṃ bhavantaṃ gotamaṃ pucchāmā”ti. “Saccānuppattiyā kho, bhāradvāja, padhānaṃ bahukāraṃ. No cetaṃ padaheyya, nayidaṃ saccamanupāpuṇeyya. Yasmā ca kho padahati tasmā saccamanupāpuṇāti. Tasmā saccānuppattiyā padhānaṃ bahukāran”ti.  
　　 “Padhānassa pana, bho gotama, katamo dhammo bahukāro? Padhānassa bahukāraṃ dhammaṃ mayaṃ bhavantaṃ gotamaṃ pucchāmā”ti. “Padhānassa kho, bhāradvāja, tulanā bahukārā. No cetaṃ tuleyya, nayidaṃ padaheyya. Yasmā ca kho tuleti tasmā padahati. Tasmā padhānassa tulanā bahukārā”ti.  
　　 “Tulanāya pana, bho gotama, katamo dhammo bahukāro? Tulanāya bahukāraṃ dhammaṃ mayaṃ bhavantaṃ gotamaṃ pucchāmā”ti. “Tulanāya kho, bhāradvāja, ussāho bahukāro. No cetaṃ ussaheyya, nayidaṃ tuleyya. Yasmā ca kho ussahati tasmā tuleti. Tasmā tulanāya ussāho bahukāro”ti.  
　　 “Ussāhassa pana, bho gotama, katamo dhammo bahukāro? Ussāhassa bahukāraṃ dhammaṃ mayaṃ bhavantaṃ gotamaṃ pucchāmā”ti. “Ussāhassa kho, bhāradvāja, chando bahukāro. No cetaṃ chando jāyetha, nayidaṃ ussaheyya. Yasmā ca kho chando jāyati tasmā ussahati. Tasmā ussāhassa chando bahukāro”ti.  
　　 “Chandassa pana, bho gotama, katamo dhammo bahukāro Chandassa bahukāraṃ dhammaṃ mayaṃ bhavantaṃ gotamaṃ pucchāmā”ti. “Chandassa kho, bhāradvāja, dhammanijjhānakkhanti bahukārā. No cete dhammā nijjhānaṃ khameyyuṃ, nayidaṃ chando jāyetha. Yasmā ca kho dhammā nijjhānaṃ khamanti tasmā chando jāyati. Tasmā chandassa dhammanijjhānakkhanti bahukārā”ti.  
　　 “Dhammanijjhānakkhantiyā pana, bho gotama, katamo dhammo bahukāro? Dhammanijjhānakkhantiyā bahukāraṃ dhammaṃ mayaṃ bhavantaṃ gotamaṃ pucchāmā”ti. “Dhammanijjhānakkhantiyā kho, bhāradvāja, atthūpaparikkhā bahukārā. No cetaṃ atthaṃ upaparikkheyya, nayidaṃ dhammā nijjhānaṃ khameyyuṃ. Yasmā ca kho atthaṃ upaparikkhati tasmā dhammā nijjhānaṃ khamanti. Tasmā dhammanijjhānakkhantiyā atthūpaparikkhā bahukārā”ti.  
　　 “Atthūpaparikkhāya pana, bho gotama, katamo dhammo bahukāro? Atthūpaparikkhāya bahukāraṃ dhammaṃ mayaṃ bhavantaṃ gotamaṃ pucchāmā”ti. “Atthūpaparikkhāya kho, bhāradvāja, dhammadhāraṇā bahukārā. No cetaṃ dhammaṃ dhāreyya, nayidaṃ atthaṃ upaparikkheyya. Yasmā ca kho dhammaṃ dhāreti tasmā atthaṃ upaparikkhati. Tasmā atthūpaparikkhāya dhammadhāraṇā bahukārā”ti.  
　　 “Dhammadhāraṇāya pana, bho gotama, katamo dhammo bahukāro? Dhammadhāraṇāya bahukāraṃ dhammaṃ mayaṃ bhavantaṃ gotamaṃ pucchāmā”ti. “Dhammadhāraṇāya kho, bhāradvāja, dhammassavanaṃ bahukāraṃ. No cetaṃ dhammaṃ suṇeyya, nayidaṃ dhammaṃ dhāreyya. Yasmā ca kho dhammaṃ suṇāti tasmā dhammaṃ dhāreti. Tasmā dhammadhāraṇāya dhammassavanaṃ bahukāran”ti.  
　　 “Dhammassavanassa pana, bho gotama, katamo dhammo bahukāro? Dhammassavanassa bahukāraṃ dhammaṃ mayaṃ bhavantaṃ gotamaṃ pucchāmā”ti “Dhammassavanassa kho, bhāradvāja, sotāvadhānaṃ bahukāraṃ No cetaṃ sotaṃ odaheyya, nayidaṃ dhammaṃ suṇeyya. Yasmā ca kho sotaṃ odahati tasmā dhammaṃ suṇāti. Tasmā dhammassavanassa sotāvadhānaṃ bahukāran”ti.  
　　 “Sotāvadhānassa pana, bho gotama, katamo dhammo bahukāro? Sotāvadhānassa bahukāraṃ dhammaṃ mayaṃ bhavantaṃ gotamaṃ pucchāmā”ti. “Sotāvadhānassa kho, bhāradvāja, payirupāsanā bahukārā. No cetaṃ payirupāseyya, nayidaṃ sotaṃ odaheyya. Yasmā ca kho payirupāsati tasmā sotaṃ odahati. Tasmā sotāvadhānassa payirupāsanā bahukārā”ti.  
　　 “Payirupāsanāya pana, bho gotama, katamo dhammo bahukāro? Payirupāsanāya bahukāraṃ dhammaṃ mayaṃ bhavantaṃ gotamaṃ pucchāmā”ti. “Payirupāsanāya kho, bhāradvāja, upasaṅkamanaṃ bahukāraṃ. No cetaṃ upasaṅkameyya, nayidaṃ payirupāseyya. Yasmā ca kho upasaṅkamati tasmā payirupāsati. Tasmā payirupāsanāya upasaṅkamanaṃ bahukāran”ti.  
　　 “Upasaṅkamanassa pana, bho gotama, katamo dhammo bahukāro? Upasaṅkamanassa bahukāraṃ dhammaṃ mayaṃ bhavantaṃ gotamaṃ pucchāmā”ti. “Upasaṅkamanassa kho, bhāradvāja, saddhā bahukārā. No cetaṃ saddhā jāyetha, nayidaṃ upasaṅkameyya. Yasmā ca kho saddhā jāyati tasmā upasaṅkamati. Tasmā upasaṅkamanassa saddhā bahukārā”ti.  
　　 435. “Saccānurakkhaṇaṃ mayaṃ bhavantaṃ gotamaṃ apucchimha, saccānurakkhaṇaṃ bhavaṃ gotamo byākāsi; tañca panamhākaṃ ruccati ceva khamati ca tena camha attamanā. Saccānubodhaṃ mayaṃ bhavantaṃ gotamaṃ apucchimha, saccānubodhaṃ bhavaṃ gotamo byākāsi; tañca panamhākaṃ ruccati ceva khamati ca tena camha attamanā. Saccānuppattiṃ mayaṃ bhavantaṃ gotamaṃ apucchimha, saccānuppattiṃ bhavaṃ gotamo byākāsi; tañca panamhākaṃ ruccati ceva khamati ca tena camha attamanā Saccānuppattiyā bahukāraṃ dhammaṃ mayaṃ bhavantaṃ gotamaṃ apucchimha, saccānuppattiyā bahukāraṃ dhammaṃ bhavaṃ gotamo byākāsi; tañca panamhākaṃ ruccati ceva khamati ca tena camha attamanā. Yaṃyadeva ca mayaṃ bhavantaṃ gotamaṃ apucchimha taṃtadeva bhavaṃ gotamo byākāsi; tañca panamhākaṃ ruccati ceva khamati ca tena camha attamanā. Mayañhi, bho gotama, pubbe evaṃ jānāma– ‘ke ca muṇḍakā samaṇakā ibbhā kaṇhā bandhupādāpaccā, ke ca dhammassa aññātāro’ti? Ajanesi vata me bhavaṃ gotamo samaṇesu samaṇapemaṃ, samaṇesu samaṇapasādaṃ, samaṇesu samaṇagāravaṃ. Abhikkantaṃ, bho gotama …pe… upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.  
　　 Caṅkīsuttaṃ niṭṭhitaṃ pañcamaṃ.