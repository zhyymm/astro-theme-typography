---
title: 中部48经：憍赏弥经
pubDate: 2026-01-13
categories: ['巴利三藏']
tags: [中部]
draft: false
---

我曾这样听闻，一时，佛陀住在憍赏弥的瞿师罗园。那时，憍赏弥的比丘们争吵不休，互相争执，用言语互相攻击。他们既不能互相理解，也不能互相接受，既不能互相劝解，也不能互相悔悟。于是，一位比丘来到佛陀那里，顶礼佛陀后坐在一旁。坐在一旁的这位比丘对佛陀说：“世尊，憍赏弥的比丘们争吵不休，互相争执，用言语互相攻击，他们既不能互相理解，也不能互相接受，既不能互相劝解，也不能互相悔悟。”

于是，佛陀对一位比丘说：“比丘，你来，以我的名义召集那些比丘说：‘导师召集长老们。’”那位比丘应道：“是的，世尊。”于是，那位比丘应允佛陀后，来到那些比丘那里，对他们说：“导师召集长老们。”那些比丘应道：“是的，道友。”于是，那些比丘应允那位比丘后，来到佛陀那里，顶礼佛陀后坐在一旁。佛陀对比丘们说：“比丘们，你们确实争吵不休，互相争执，用言语互相攻击，你们既不能互相理解，也不能互相接受，既不能互相劝解，也不能互相悔悟，是吗？”“是的，世尊。”“比丘们，你们认为如何？当你们争吵不休，互相争执，用言语互相攻击时，那时，你们对同修们是身行慈爱，无论是公开还是私下，语行慈爱……意行慈爱，无论是公开还是私下吗？”“不是，世尊。”“比丘们，既然如此，当你们争吵不休，互相争执，用言语互相攻击时，那时，你们对同修们既非身行慈爱，无论是公开还是私下，亦非语行慈爱……亦非意行慈爱，无论是公开还是私下。那么，你们这些愚人，是知道了什么，看到了什么，而争吵不休，互相争执，用言语互相攻击，既不能互相理解，也不能互相接受，既不能互相劝解，也不能互相悔悟呢？这只会给你们这些愚人带来长久的祸害和痛苦。”


于是，佛陀对比丘们说：“比丘们，有这六种令人忆念、可爱、可敬、有助于摄受、无诤、和合、一体的法。是哪六种呢？比丘们，在此，比丘对同修们身行慈爱，无论是公开还是私下。此法亦是令人忆念、可爱、可敬、有助于摄受、无诤、和合、一体的法。

“再者，比丘们，比丘对同修们语行慈爱，无论是公开还是私下。此法亦是令人忆念、可爱、可敬、有助于摄受、无诤、和合、一体的法。

“再者，比丘们，比丘对同修们意行慈爱，无论是公开还是私下。此法亦是令人忆念、可爱、可敬、有助于摄受、无诤、和合、一体的法。

“再者，比丘们，比丘对于如法的、如律所获得的利养，乃至钵中之物，亦与持戒的同修们分享，共同享用。此法亦是令人忆念、可爱、可敬、有助于摄受、无诤、和合、一体的法。

“再者，比丘们，比丘所具足的戒律是无缺、无损、无斑、无杂、自在、智者所赞、不执着、有助于定，他与同修们共同具足这样的戒律，无论是公开还是私下。此法亦是令人忆念、可爱、可敬、有助于摄受、无诤、和合、一体的法。

“再者，比丘们，比丘所具足的见是圣的、能导向解脱的、能使依之而行者彻底灭苦的，他与同修们共同具足这样的见，无论是公开还是私下。此法亦是令人忆念、可爱、可敬、有助于摄受、无诤、和合、一体的法。

“比丘们，这六种令人忆念的法是可爱、可敬、有助于摄受、无诤、和合、一体的法。比丘们，在这六种令人忆念的法中，最殊胜的、最能摄受的、最能和合的，就是这圣的、能导向解脱的、能使依之而行者彻底灭苦的见。比丘们，就像尖顶房屋，最殊胜的、最能摄受的、最能和合的就是尖顶；同样，比丘们，在这六种令人忆念的法中，最殊胜的、最能摄受的、最能和合的，就是这圣的、能导向解脱的、能使依之而行者彻底灭苦的见。

“比丘们，圣的、能导向解脱的、能使依之而行者彻底灭苦的见又是如何呢？比丘们，在此，比丘或住在林中，或住在树下，或住在空闲处，他这样反省：‘我心中是否还有未断的烦恼，以至于我的心被烦恼所困，不能如实地了知和看见呢？’比丘们，如果比丘被贪欲所困，他的心就是被烦恼所困。比丘们，如果比丘被瞋恚所困，他的心就是被烦恼所困。比丘们，如果比丘被昏沉睡眠所困，他的心就是被烦恼所困。比丘们，如果比丘被掉举恶作所困，他的心就是被烦恼所困。比丘们，如果比丘被疑虑所困，他的心就是被烦恼所困。比丘们，如果比丘执着于此世的思虑，他的心就是被烦恼所困。比丘们，如果比丘执着于他世的思虑，他的心就是被烦恼所困。比丘们，如果比丘争吵不休，互相争执，用言语互相攻击，他的心就是被烦恼所困。他这样了知：‘我心中没有未断的烦恼，以至于我的心被烦恼所困，不能如实地了知和看见。我的心已为证悟诸谛做好准备。’这是他所证得的第一种圣的、出世间的、与凡夫不同的智慧。


“再者，比丘们，圣弟子这样反省：‘我依止、修习、多行此见，能获得内心的寂静，获得内心的涅槃吗？’他这样了知：‘我依止、修习、多行此见，能获得内心的寂静，获得内心的涅槃。’这是他所证得的第二种圣的、出世间的、与凡夫不同的智慧。


“再者，比丘们，圣弟子这样反省：‘我所具足的见，在外是否有其他沙门或婆罗门具足同样的见呢？’他这样了知：‘我所具足的见，在外没有其他沙门或婆罗门具足同样的见。’这是他所证得的第三种圣的、出世间的、与凡夫不同的智慧。

“再者，比丘们，圣弟子这样反省：‘具足正见的人所具足的法性，我也具足同样的法性吗？’比丘们，具足正见的人所具足的法性是怎样的呢？比丘们，具足正见的人的法性是：‘即使他犯了某种罪过，那种罪过是能够被解除的，他会立即在导师或有智的同修面前揭露、显明、公开；揭露、显明、公开后，他会在未来致力于防护。’比丘们，就像一个年幼、愚笨、只会仰卧的孩子，用手或脚踩到炭火，会立即缩回；同样，比丘们，具足正见的人的法性是：‘即使他犯了某种罪过，那种罪过是能够被解除的，他会立即在导师或有智的同修面前揭露、显明、公开；揭露、显明、公开后，他会在未来致力于防护。’他这样了知：‘具足正见的人所具足的法性，我也具足同样的法性。’这是他所证得的第四种圣的、出世间的、与凡夫不同的智慧。


“再者，比丘们，圣弟子这样反省：‘具足正见的人所具足的法性，我也具足同样的法性吗？’比丘们，具足正见的人所具足的法性是怎样的呢？比丘们，具足正见的人的法性是：‘即使他投入到同修们的各种事务中，他也会对增上戒学、增上心学、增上慧学怀有强烈的期望。’比丘们，就像小牛犊的母牛，既啃食草料又照看小牛；同样，比丘们，具足正见的人的法性是：‘即使他投入到同修们的各种事务中，他也会对增上戒学、增上心学、增上慧学怀有强烈的期望。’他这样了知：‘具足正见的人所具足的法性，我也具足同样的法性。’这是他所证得的第五种圣的、出世间的、与凡夫不同的智慧。


“再者，比丘们，圣弟子这样反省：‘具足正见的人所具足的力量，我也具足同样的力量吗？’比丘们，具足正见的人所具足的力量是怎样的呢？比丘们，具足正见的人的力量是：当如来所教导的法和律被宣讲时，他会专心致志、作意、全神贯注、倾耳谛听。他这样了知：‘具足正见的人所具足的力量，我也具足同样的力量。’这是他所证得的第六种圣的、出世间的、与凡夫不同的智慧。


“再者，比丘们，圣弟子这样反省：‘具足正见的人所具足的力量，我也具足同样的力量吗？’比丘们，具足正见的人所具足的力量是怎样的呢？比丘们，具足正见的人的力量是：当如来所教导的法和律被宣讲时，他会获得义的感受，获得法的感受，获得与法相应的喜悦。他这样了知：‘具足正见的人所具足的力量，我也具足同样的力量。’这是他所证得的第七种圣的、出世间的、与凡夫不同的智慧。


“比丘们，具足这七支的圣弟子，他的法性已然圆满，已然能够证得预流果。比丘们，具足这七支的圣弟子，就是具足预流果。”

佛陀如是说。那些比丘心生欢喜，随喜佛陀所说。

憍赏弥经第八终。  
巴利语经文  
MN.48/(8) Kosambiyasuttaṃ  
　　 491. Evaṃ me sutaṃ– ekaṃ samayaṃ bhagavā kosambiyaṃ viharati ghositārāme. Tena kho pana samayena kosambiyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti. Te na ceva aññamaññaṃ saññāpenti na ca saññattiṃ upenti, na ca aññamaññaṃ nijjhāpenti, na ca nijjhattiṃ upenti. Atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho so bhikkhu bhagavantaṃ etadavoca– “idha, bhante, kosambiyaṃ bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti, te na ceva aññamaññaṃ saññāpenti, na ca saññattiṃ upenti, na ca aññamaññaṃ nijjhāpenti, na ca nijjhattiṃ upentī”ti.  
　　 Atha kho bhagavā aññataraṃ bhikkhuṃ āmantesi– “ehi tvaṃ, bhikkhu, mama vacanena te bhikkhū āmantehi– ‘satthā vo āyasmante āmantetī’”ti. “Evaṃ bhante”ti kho so bhikkhu bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca– “satthā āyasmante āmantetī”ti. “Evamāvuso”ti kho te bhikkhū tassa bhikkhuno paṭissutvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te bhikkhū bhagavā etadavoca– “saccaṃ kira tumhe, bhikkhave, bhaṇḍanajātā kalahajātā vivādāpannā aññamaññaṃ mukhasattīhi vitudantā viharatha, te na ceva aññamaññaṃ saññāpetha, na ca saññattiṃ upetha, na ca aññamaññaṃ nijjhāpetha, na ca nijjhattiṃ upethā”ti? “Evaṃ, bhante”. “Taṃ kiṃ maññatha, bhikkhave, yasmiṃ tumhe samaye bhaṇḍanajātā kalahajātā vivādāpannā aññamaññaṃ mukhasattīhi vitudantā viharatha, api nu tumhākaṃ tasmiṃ samaye mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, mettaṃ vacīkammaṃ …pe… mettaṃ manokammaṃ paccupaṭṭhitaṃ hoti sabrahmacārīsu āvi ceva raho cā”ti? “No hetaṃ, bhante”. “Iti kira, bhikkhave, yasmiṃ tumhe samaye bhaṇḍanajātā kalahajātā vivādāpannā aññamaññaṃ mukhasattīhi vitudantā viharatha, neva tumhākaṃ tasmiṃ samaye mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca, na mettaṃ vacīkammaṃ …pe… na mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca. Atha kiñcarahi tumhe, moghapurisā, kiṃ jānantā kiṃ passantā bhaṇḍanajātā kalahajātā vivādāpannā aññamaññaṃ mukhasattīhi vitudantā viharatha, te na ceva aññamaññaṃ saññāpetha, na ca saññattiṃ upetha, na ca aññamaññaṃ nijjhāpetha, na ca nijjhattiṃ upetha Tañhi tumhākaṃ, moghapurisā, bhavissati dīgharattaṃ ahitāya dukkhāyā”ti.  
　　 492. Atha kho bhagavā bhikkhū āmantesi– “chayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṃvattanti. Katame cha? Idha, bhikkhave, bhikkhuno mettaṃ kāyakammaṃ paccupaṭṭhitaṃ hoti sabrahmacārīsu āvi ceva raho ca. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.  
　　 “Puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ hoti sabrahmacārīsu āvi ceva raho ca. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekibhāvāya saṃvattati.  
　　 “Puna caparaṃ, bhikkhave, bhikkhuno mettaṃ manokammaṃ paccupaṭṭhitaṃ hoti sabrahmacārīsu āvi ceva raho ca. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.  
　　 “Puna caparaṃ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.  
　　 “Puna caparaṃ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni tathārūpesu sīlesu sīlasāmaññagato viharati sabrahmacārīhi āvi ceva raho ca. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.  
　　 “Puna caparaṃ, bhikkhave, bhikkhu yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca. Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṃvattati.  
　　 “Ime kho, bhikkhave, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṃvattanti. Imesaṃ kho, bhikkhave, channaṃ sāraṇīyānaṃ dhammānaṃ etaṃ aggaṃ etaṃ saṅgāhikaṃ etaṃ saṅghāṭanikaṃ– yadidaṃ yāyaṃ diṭṭhi ariyā niyyānikā niyyāti takkarassa sammā dukkhakkhayāya. Seyyathāpi, bhikkhave, kūṭāgārassa etaṃ aggaṃ etaṃ saṅgāhikaṃ etaṃ saṅghāṭanikaṃ yadidaṃ kūṭaṃ; evameva kho, bhikkhave imesaṃ channaṃ sāraṇīyānaṃ dhammānaṃ etaṃ aggaṃ etaṃ saṅgāhikaṃ etaṃ saṅghāṭanikaṃ yadidaṃ yāyaṃ diṭṭhi ariyā niyyānikā niyyāti takkarassa sammā dukkhakkhayāya.  
　　 493. “Kathañca, bhikkhave, yāyaṃ diṭṭhi ariyā niyyānikā niyyāti takkarassa sammā dukkhakkhayāya? Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati– ‘atthi nu kho me taṃ pariyuṭṭhānaṃ ajjhattaṃ appahīnaṃ, yenāhaṃ pariyuṭṭhānena pariyuṭṭhitacitto yathābhūtaṃ nappajāneyyaṃ na passeyyan’ti? Sace, bhikkhave, bhikkhu kāmarāgapariyuṭṭhito hoti, pariyuṭṭhitacittova hoti. Sace, bhikkhave, bhikkhu byāpādapariyuṭṭhito hoti, pariyuṭṭhitacittova hoti. Sace, bhikkhave, bhikkhu thīnamiddhapariyuṭṭhito hoti, pariyuṭṭhitacittova hoti. Sace, bhikkhave, bhikkhu uddhaccakukkuccapariyuṭṭhito hoti, pariyuṭṭhitacittova hoti. Sace, bhikkhave, bhikkhu vicikicchāpariyuṭṭhito hoti, pariyuṭṭhitacittova hoti. Sace, bhikkhave, bhikkhu idhalokacintāya pasuto hoti, pariyuṭṭhitacittova hoti. Sace, bhikkhave, bhikkhu paralokacintāya pasuto hoti, pariyuṭṭhitacittova hoti. Sace, bhikkhave, bhikkhu bhaṇḍanajāto kalahajāto vivādāpanno aññamaññaṃ mukhasattīhi vitudanto viharati, pariyuṭṭhitacittova hoti So evaṃ pajānāti– ‘natthi kho me taṃ pariyuṭṭhānaṃ ajjhattaṃ appahīnaṃ, yenāhaṃ pariyuṭṭhānena pariyuṭṭhitacitto yathābhūtaṃ nappajāneyyaṃ na passeyyaṃ. Suppaṇihitaṃ me mānasaṃ saccānaṃ bodhāyā’ti. Idamassa paṭhamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 494. “Puna caparaṃ, bhikkhave, ariyasāvako iti paṭisañcikkhati– ‘imaṃ nu kho ahaṃ diṭṭhiṃ āsevanto bhāvento bahulīkaronto labhāmi paccattaṃ samathaṃ, labhāmi paccattaṃ nibbutin’ti? So evaṃ pajānāti– ‘imaṃ kho ahaṃ diṭṭhiṃ āsevanto bhāvento bahulīkaronto labhāmi paccattaṃ samathaṃ, labhāmi paccattaṃ nibbutin’ti. Idamassa dutiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 495. “Puna caparaṃ, bhikkhave, ariyasāvako iti paṭisañcikkhati– ‘yathā rūpāyāhaṃ diṭṭhiyā samannāgato, atthi nu kho ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti? So evaṃ pajānāti– ‘yathārūpāyāhaṃ diṭṭhiyā samannāgato, natthi ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti. Idamassa tatiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 496. “Puna caparaṃ, bhikkhave, ariyasāvako iti paṭisañcikkhati– ‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. Kathaṃrūpāya ca, bhikkhave, dhammatāya diṭṭhisampanno puggalo samannāgato? Dhammatā esā, bhikkhave, diṭṭhisampannassa puggalassa– ‘kiñcāpi tathārūpiṃ āpattiṃ āpajjati, yathārūpāya āpattiyā vuṭṭhānaṃ paññāyati, atha kho naṃ khippameva satthari vā viññūsu vā sabrahmacārīsu deseti vivarati uttānīkaroti; desetvā vivaritvā uttānīkatvā āyatiṃ saṃvaraṃ āpajjati’. Seyyathāpi, bhikkhave, daharo kumāro mando uttānaseyyako hatthena vā pādena vā aṅgāraṃ akkamitvā khippameva paṭisaṃharati; evameva kho, bhikkhave, dhammatā esā diṭṭhisampannassa puggalassa– ‘kiñcāpi tathārūpiṃ āpattiṃ āpajjati yathārūpāya āpattiyā vuṭṭhānaṃ paññāyati, atha kho naṃ khippameva satthari vā viññūsu vā sabrahmacārīsu deseti vivarati uttānīkaroti; desetvā vivaritvā uttānīkatvā āyatiṃ saṃvaraṃ āpajjati’. So evaṃ pajānāti– ‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. Idamassa catutthaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 497. “Puna caparaṃ, bhikkhave, ariyasāvako iti paṭisañcikkhati– ‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. Kathaṃrūpāya ca, bhikkhave, dhammatāya diṭṭhisampanno puggalo samannāgato? Dhammatā esā, bhikkhave, diṭṭhisampannassa puggalassa– ‘kiñcāpi yāni tāni sabrahmacārīnaṃ uccāvacāni kiṃkaraṇīyāni tattha ussukkaṃ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya’. Seyyathāpi, bhikkhave, gāvī taruṇavacchā thambañca ālumpati vacchakañca apacinati; evameva kho, bhikkhave dhammatā esā diṭṭhisampannassa puggalassa– ‘kiñcāpi yāni tāni sabrahmacārīnaṃ uccāvacāni kiṃkaraṇīyāni tattha ussukkaṃ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya’. So evaṃ pajānāti– ‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. Idamassa pañcamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 498. “Puna caparaṃ, bhikkhave, ariyasāvako iti paṭisañcikkhati– ‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. Kathaṃrūpāya ca, bhikkhave, balatāya diṭṭhisampanno puggalo samannāgato? Balatā esā, bhikkhave, diṭṭhisampannassa puggalassa yaṃ tathāgatappavedite dhammavinaye desiyamāne aṭṭhiṃkatvā manasikatvā sabbacetasā samannāharitvā ohitasoto dhammaṃ suṇāti. So evaṃ pajānāti– ‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. Idamassa chaṭṭhaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 499. “Puna caparaṃ, bhikkhave, ariyasāvako iti paṭisañcikkhati– ‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. Kathaṃrūpāya ca, bhikkhave, balatāya diṭṭhisampanno puggalo samannāgato? Balatā esā, bhikkhave, diṭṭhisampannassa puggalassa yaṃ tathāgatappavedite dhammavinaye desiyamāne labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ. So evaṃ pajānāti– ‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. Idamassa sattamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.  
　　 500. “Evaṃ sattaṅgasamannāgatassa kho, bhikkhave, ariyasāvakassa dhammatā susamanniṭṭhā hoti sotāpattiphalasacchikiriyāya. Evaṃ sattaṅgasamannāgato kho, bhikkhave, ariyasāvako sotāpattiphalasamannāgato hotī”ti.  
　　 Idamavoca bhagavā. Attamanā te bhikkhū bhagavato bhāsitaṃ abhinandunti.  
　　 Kosambiyasuttaṃ niṭṭhitaṃ aṭṭhamaṃ.